(1x) === Episode ===
(1)  Χορός: Ἑρμῆ χθόνιε, πατρῷʼ ἐποπτεύων κράτη,
(2)  Χορός: σωτὴρ γενοῦ μοι ξύμμαχός τʼ αἰτουμένῳ·
(3)  Χορός: ἥκω γὰρ ἐς γῆν τήνδε καὶ κατέρχομαι.
(4)  Χορός: τύμβου δʼ ἐπʼ ὄχθῳ τῷδε κηρύσσω πατρὶ
(5)  Χορός: κλύειν, ἀκοῦσαι
(5b) Χορός:  [[Zeile Lost]]
(6)  Χορός: πλόκαμον Ἰνάχῳ θρεπτήριον.
(7)  Χορός: τὸν δεύτερον δὲ τόνδε πενθητήριον
(7b) Χορός:  [[Zeile Lost]]
(8)  Χορός: οὐ γὰρ παρὼν ᾤμωξα σόν, πάτερ, μόρον
(9)  Χορός: οὐδʼ ἐξέτεινα χεῖρʼ ἐπʼ ἐκφορᾷ νεκροῦ.
(9b)  Χορός: [[Zeile Lost]]
(10)  Χορός: τί χρῆμα λεύσσω; τίς ποθʼ ἥδʼ ὁμήγυρις
(11)  Χορός: στείχει γυναικῶν φάρεσιν μελαγχίμοις
(12)  Χορός: πρέπουσα; ποίᾳ ξυμφορᾷ προσεικάσω;
(13)  Χορός: πότερα δόμοισι πῆμα προσκυρεῖ νέον;
(14)  Χορός: ἢ πατρὶ τὠμῷ τάσδʼ ἐπεικάσας τύχω
(15)  Χορός: χοὰς φερούσας νερτέροις μειλίγματα;
(16)  Χορός: οὐδέν ποτʼ ἄλλο· καὶ γὰρ Ἠλέκτραν δοκῶ
(17)  Χορός: στείχειν ἀδελφὴν τὴν ἐμὴν πένθει λυγρῷ
(18)  Χορός: πρέπουσαν. ὦ Ζεῦ, δός με τείσασθαι μόρον
(19)  Χορός: πατρός, γενοῦ δὲ σύμμαχος θέλων ἐμοί.
(20)  Χορός: Πυλάδη, σταθῶμεν ἐκποδών, ὡς ἂν σαφῶς
(21)  Χορός: μάθω γυναικῶν ἥτις ἥδε προστροπή.
(22y) === Chor ===
(22x) == Strophe 1 ==
(22)  Χορός: ἰαλτὸς ἐκ δόμων ἔβαν
(23)  Χορός: χοὰς προπομπὸς ὀξύχειρι σὺν κτύπῳ.
(24)  Χορός: πρέπει παρηὶς φοινίοις ἀμυγμοῖς
(25)  Χορός: ὄνυχος ἄλοκι νεοτόμῳ·
(26)  Χορός: διʼ αἰῶνος δʼ ἰυγμοῖσι βόσκεται κέαρ.
(27)  Χορός: λινοφθόροι δʼ ὑφασμάτων
(28)  Χορός: λακίδες ἔφλαδον ὑπʼ ἄλγεσιν,
(29)  Χορός: προστέρνῳ στολμῷ
(30)  Χορός: πέπλων ἀγελάστοις
(31)  Χορός: ξυμφοραῖς πεπληγμένων.
(32x) == Antistrophe 1 ==
(32)  Χορός: τορὸς δὲ Φοῖβος ὀρθόθριξ
(33)  Χορός: δόμων ὀνειρόμαντις, ἐξ ὕπνου κότον
(34)  Χορός: πνέων, ἀωρόνυκτον ἀμβόαμα
(35)  Χορός: μυχόθεν ἔλακε περὶ φόβῳ,
(36)  Χορός: γυναικείοισιν ἐν δώμασιν βαρὺς πίτνων.
(37)  Χορός: κριταί τε τῶνδʼ ὀνειράτων
(38)  Χορός: θεόθεν ἔλακον ὑπέγγυοι
(39)  Χορός: μέμφεσθαι τοὺς γᾶς
(40)  Χορός: νέρθεν περιθύμως
(41)  Χορός: τοῖς κτανοῦσί τʼ ἐγκοτεῖν.
(42x) == Strophe 2 ==
(42)  Χορός: τοιάνδε χάριν ἀχάριτον ἀπότροπον κακῶν,
(43)  Χορός: ἰὼ γαῖα μαῖα,
(45)  Χορός: μωμένα μʼ ἰάλλει
(46)  Χορός: δύσθεος γυνά. φοβοῦ‖μαι
(47)  Χορός: δʼ ἔπος τόδʼ ἐκβαλεῖν.
(48)  Χορός: τί γὰρ λύτρον πεσόντος αἵματος πέδοι;
(49)  Χορός: ἰὼ πάνοιζυς ἑστία,
(50)  Χορός: ἰὼ κατασκαφαὶ δόμων.
(51)  Χορός: ἀνήλιοι βροτοστυγεῖς
(52)  Χορός: δνόφοι καλύπτουσι δόμους
(53)  Χορός: δεσποτῶν θανάτοισι.
(55x) == Antistrophe 2 ==
(55)  Χορός: σέβας δʼ ἄμαχον ἀδάματον ἀπόλεμον τὸ πρὶν
(56)  Χορός: διʼ ὤτων φρενός τε
(57)  Χορός: δαμίας περαῖνον
(58)  Χορός: νῦν ἀφίσταται. φοβεῖ‖ται
(59)  Χορός: δέ τις. τὸ δʼ εὐτυχεῖν,
(60)  Χορός: τόδʼ ἐν βροτοῖς θεός τε καὶ θεοῦ πλέον.
(61)  Χορός: ῥοπὴ δʼ ἐπισκοπεῖ δίκας
(62)  Χορός: ταχεῖα τοὺς μὲν ἐν φάει,
(63)  Χορός: τὰ δʼ ἐν μεταιχμίῳ σκότου
(64)  Χορός: μένει χρονίζοντας ἄχη βρύει,
(65)  Χορός: τοὺς δʼ ἄκραντος ἔχει νύξ.
(66x) == Strophe 3 ==
(66)  Χορός: διʼ αἵματʼ ἐκποθένθʼ ὑπὸ χθονὸς τροφοῦ
(67)  Χορός: τίτας φόνος πέπηγεν οὐ διαρρύδαν.
(68)  Χορός: διαλγὴς δʼ ἄτα διαφέρει
(70)  Χορός: τὸν αἴτιον παναρκέτας νόσου βρύειν.
(71x) == Antistrophe 3 ==
(71)  Χορός: θιγόντι δʼ οὔτι νυμφικῶν ἑδωλίων
(72)  Χορός: ἄκος, πόροι τε πάντες ἐκ μιᾶς ὁδοῦ
(73)  Χορός: προβαίνοντες τὸν χερομυσῆ
(74)  Χορός: φόνον καθαίροντες ἴθυσαν μάταν.
(75x) == Epode ==
(75)  Χορός: ἐμοὶ δʼ —ἀνάγκαν γὰρ ἀμφίπτολιν
(76)  Χορός: θεοὶ προσήνεγκαν· ʽἐκ γὰρ οἴκων
(77)  Χορός: πατρῴων δούλιόν μʼ ἐσᾶγον αἶσαν̓
(78)  Χορός: δίκαια καὶ μὴ δίκαια ἀρχὰς πρέπον
(80)  Χορός: βίᾳ φρενῶν αἰνέσαι
(81)  Χορός: πικρὸν στύγος κρατούσῃ.
(82)  Χορός: δακρύω δʼ ὑφʼ εἱμάτων
(83)  Χορός: ματαίοισι δεσποτᾶν
(83b)  Χορός: τύχαις, κρυφαίοις πένθεσιν παχνουμένη.
(84x) === Episode ===
(84)  Ἠλέκτρα: δμωαὶ γυναῖκες, δωμάτων εὐθήμονες,
(85)  Ἠλέκτρα: ἐπεὶ πάρεστε τῆσδε προστροπῆς ἐμοὶ
(86)  Ἠλέκτρα: πομποί, γένεσθε τῶνδε σύμβουλοι πέρι·
(87)  Ἠλέκτρα: τί φῶ χέουσα τάσδε κηδείους χοάς;
(88)  Ἠλέκτρα: πῶς εὔφρονʼ εἴπω, πῶς κατεύξομαι πατρί;
(89)  Ἠλέκτρα: πότερα λέγουσα παρὰ φίλης φίλῳ φέρειν
(90)  Ἠλέκτρα: γυναικὸς ἀνδρί, τῆς ἐμῆς μητρὸς πάρα;
(91)  Ἠλέκτρα: τῶνδʼ οὐ πάρεστι θάρσος, οὐδʼ ἔχω τί φῶ,
(92)  Ἠλέκτρα: χέουσα τόνδε πέλανον ἐν τύμβῳ πατρός.
(93)  Ἠλέκτρα: ἢ τοῦτο φάσκω τοὔπος, ὡς νόμος βροτοῖς,
(94)  Ἠλέκτρα: ἔσθλʼ ἀντιδοῦναι τοῖσι πέμπουσιν τάδε
(95)  Ἠλέκτρα: στέφη, δόσιν γε τῶν κακῶν ἐπαξίαν;
(96)  Ἠλέκτρα: ἢ σῖγʼ ἀτίμως, ὥσπερ οὖν ἀπώλετο
(97)  Ἠλέκτρα: πατήρ, τάδʼ ἐκχέασα, γάποτον χύσιν,
(98)  Ἠλέκτρα: στείχω καθάρμαθʼ ὥς τις ἐκπέμψας πάλιν
(99)  Ἠλέκτρα: δικοῦσα τεῦχος ἀστρόφοισιν ὄμμασιν;
(100)  Ἠλέκτρα: τῆσδʼ ἐστὲ βουλῆς, ὦ φίλαι, μεταίτιαι·
(101)  Ἠλέκτρα: κοινὸν γὰρ ἔχθος ἐν δόμοις νομίζομεν.
(102)  Ἠλέκτρα: μὴ κεύθετʼ ἔνδον καρδίας φόβῳ τινός.
(103)  Ἠλέκτρα: τὸ μόρσιμον γὰρ τόν τʼ ἐλεύθερον μένει
(104)  Ἠλέκτρα: καὶ τὸν πρὸς ἄλλης δεσποτούμενον χερός.
(105)  Ἠλέκτρα: λέγοις ἄν, εἴ τι τῶνδʼ ἔχοις ὑπέρτερον.
(106)  Χορός: αἰδουμένη σοι βωμὸν ὡς τύμβον πατρὸς
(107)  Χορός: λέξω, κελεύεις γάρ, τὸν ἐκ φρενὸς λόγον.
(108)  Ἠλέκτρα: λέγοις ἄν, ὥσπερ ᾐδέσω τάφον πατρός.
(109)  Χορός: φθέγγου χέουσα κεδνὰ τοῖσιν εὔφροσιν.
(110)  Ἠλέκτρα: τίνας δὲ τούτους τῶν φίλων προσεννέπω;
(111)  Χορός: πρῶτον μὲν αὑτὴν χὤστις Αἴγισθον στυγεῖ.
(112)  Ἠλέκτρα: ἐμοί τε καὶ σοί τἄρʼ ἐπεύξομαι τάδε;
(113)  Χορός: αὐτὴ σὺ ταῦτα μανθάνουσʼ ἤδη φράσαι.
(114)  Ἠλέκτρα: τίνʼ οὖν ἔτʼ ἄλλον τῇδε προστιθῶ στάσει;
(115)  Χορός: μέμνησʼ Ὀρέστου, κεἰ θυραῖός ἐσθʼ ὅμως.
(116)  Ἠλέκτρα: εὖ τοῦτο, κἀφρένωσας οὐχ ἥκιστά με.
(117)  Χορός: τοῖς αἰτίοις νῦν τοῦ φόνου μεμνημένη—
(118)  Ἠλέκτρα: τί φῶ; δίδασκʼ ἄπειρον ἐξηγουμένη.
(119)  Χορός: ἐλθεῖν τινʼ αὐτοῖς δαίμονʼ ἢ βροτῶν τινα—
(120)  Ἠλέκτρα: πότερα δικαστὴν ἢ δικηφόρον λέγεις;
(121)  Χορός: ἅπλῶς τι φράζουσʼ, ὅστις ἀνταποκτενεῖ.
(122)  Ἠλέκτρα: καὶ ταῦτά μοὐστὶν εὐσεβῆ θεῶν πάρα;
(123)  Χορός: πῶς δʼ οὐ τὸν ἐχθρὸν ἀνταμείβεσθαι κακοῖς;
(124)  Ἠλέκτρα: κῆρυξ μέγιστε τῶν ἄνω τε καὶ κάτω,
(124a)  Ἠλέκτρα: ἄρηξον, Ἑρμῆ χθόνιε, κηρύξας ἐμοὶ
(125)  Ἠλέκτρα: τοὺς γῆς ἔνερθε δαίμονας κλύειν ἐμὰς
(126)  Ἠλέκτρα: εὐχάς, πατρῴων δωμάτων ἐπισκόπους,
(127)  Ἠλέκτρα: καὶ Γαῖαν αὐτήν, ἣ τὰ πάντα τίκτεται,
(128)  Ἠλέκτρα: θρέψασά τʼ αὖθις τῶνδε κῦμα λαμβάνει·
(129)  Ἠλέκτρα: κἀγὼ χέουσα τάσδε χέρνιβας βροτοῖς
(130)  Ἠλέκτρα: λέγω καλοῦσα πατέρʼ, ἐποίκτιρόν τʼ ἐμὲ
(131)  Ἠλέκτρα: φίλον τʼ Ὀρέστην· πῶς ἀνάξομεν δόμοις;
(132)  Ἠλέκτρα: πεπραμένοι γὰρ νῦν γέ πως ἀλώμεθα
(133)  Ἠλέκτρα: πρὸς τῆς τεκούσης, ἄνδρα δʼ ἀντηλλάξατο
(134)  Ἠλέκτρα: Αἴγισθον, ὅσπερ σοῦ φόνου μεταίτιος.
(135)  Ἠλέκτρα: κἀγὼ μὲν ἀντίδουλος· ἐκ δὲ χρημάτων
(136)  Ἠλέκτρα: φεύγων Ὀρέστης ἐστίν, οἱ δʼ ὑπερκόπως
(137)  Ἠλέκτρα: ἐν τοῖσι σοῖς πόνοισι χλίουσιν μέγα.
(138)  Ἠλέκτρα: ἐλθεῖν δʼ Ὀρέστην δεῦρο σὺν τύχῃ τινὶ
(139)  Ἠλέκτρα: κατεύχομαί σοι, καὶ σὺ κλῦθί μου, πάτερ·
(140)  Ἠλέκτρα: αὐτῇ τέ μοι δὸς σωφρονεστέραν πολὺ
(141)  Ἠλέκτρα: μητρὸς γενέσθαι χεῖρά τʼ εὐσεβεστέραν.
(142)  Ἠλέκτρα: ἡμῖν μὲν εὐχὰς τάσδε, τοῖς δʼ ἐναντίοις
(143)  Ἠλέκτρα: λέγω φανῆναί σου, πάτερ, τιμάορον,
(144)  Ἠλέκτρα: καὶ τοὺς κτανόντας ἀντικατθανεῖν δίκῃ.
(145)  Ἠλέκτρα: ταῦτʼ ἐν μέσῳ τίθημι τῆς καλῆς ἀρᾶς,
(146)  Ἠλέκτρα: κείνοις λέγουσα τήνδε τὴν κακὴν ἀράν·
(147)  Ἠλέκτρα: ἡμῖν δὲ πομπὸς ἴσθι τῶν ἐσθλῶν ἄνω,
(148)  Ἠλέκτρα: σὺν θεοῖσι καὶ γῇ καὶ δίκῃ νικηφόρῳ.
(149)  Ἠλέκτρα: τοιαῖσδʼ ἐπʼ εὐχαῖς τάσδʼ ἐπισπένδω χοάς.
(150)  Ἠλέκτρα: ὑμᾶς δὲ κωκυτοῖς ἐπανθίζειν νόμος,
(151)  Ἠλέκτρα: παιᾶνα τοῦ θανόντος ἐξαυδωμένας.
(152)  Χορός: ἵετε δάκρυ καναχὲς ὀλόμενον
(153)  Χορός: ὀλομένῳ δεσπότᾳ
(154)  Χορός: πρὸς ἔρυμα τόδε κακῶν, κεδνῶν τʼ
(155)  Χορός: ἀπότροπον ἄγος ἀπεύχετον
(156)  Χορός: κεχυμένων χοᾶν. κλύε δέ μοι, κλύε, σέ‖βας
(157)  Χορός: ὦ δέσποτʼ, ἐξ ἀμαυρᾶς φρενός.
(158)  Χορός: ὀτοτοτοτοτοτοτοῖ,
(159)  Χορός: ἴτω τις δορυ‖σθενὴς
(160)  Χορός: ἀνήρ, ἀναλυτὴρ δόμων,
(161)  Χορός: Σκυθικά τʼ ἐν χεροῖν παλίντονʼ
(162)  Χορός: ἐν ἔργῳ βέλη ʼπιπάλλων Ἄρης
(163)  Χορός: σχέδιά τʼ αὐτόκωπα νωμῶν ξίφη.
(164)  Ἠλέκτρα: ἔχει μὲν ἤδη γαπότους χοὰς πατήρ·
(165)  Ἠλέκτρα: νέου δὲ μύθου τοῦδε κοινωνήσατε·
(166)  Χορός: λέγοις ἄν· ὀρχεῖται δὲ καρδία φόβῳ.
(167)  Ἠλέκτρα: ὁρῶ τομαῖον τόνδε βόστρυχον τάφῳ.
(168)  Χορός: τίνος ποτʼ ἀνδρός, ἢ βαθυζώνου κόρης;
(170)  Ἠλέκτρα: εὐξύμβολον τόδʼ ἐστὶ παντὶ δοξάσαι.
(171)  Χορός: πῶς οὖν; παλαιὰ παρὰ νεωτέρας μάθω.
(172)  Ἠλέκτρα: οὐκ ἔστιν ὅστις πλὴν ἐμοῦ κείραιτό νιν.
(173)  Χορός: ἐχθροὶ γὰρ οἷς προσῆκε πενθῆσαι τριχί.
(174)  Ἠλέκτρα: καὶ μὴν ὅδʼ ἐστὶ κάρτʼ ἰδεῖν ὁμόπτερος—
(175)  Χορός: ποίαις ἐθείραις; τοῦτο γὰρ θέλω μαθεῖν.
(176)  Ἠλέκτρα: αὐτοῖσιν ἡμῖν κάρτα προσφερὴς ἰδεῖν.
(177)  Χορός: μῶν οὖν Ὀρέστου κρύβδα δῶρον ἦν τόδε;
(178)  Ἠλέκτρα: μάλιστʼ ἐκείνου βοστρύχοις προσείδεται.
(179)  Χορός: καὶ πῶς ἐκεῖνος δεῦρʼ ἐτόλμησεν μολεῖν;
(180)  Ἠλέκτρα: ἔπεμψε χαίτην κουρίμην χάριν πατρός.
(181)  Χορός: οὐχ ἧσσον εὐδάκρυτά μοι λέγεις τάδε,
(182)  Χορός: εἰ τῆσδε χώρας μήποτε ψαύσει ποδί.
(183)  Ἠλέκτρα: κἀμοὶ προσέστη καρδίας κλυδώνιον
(184)  Ἠλέκτρα: χολῆς, ἐπαίσθην δʼ ὡς διανταίῳ βέλει·
(185)  Ἠλέκτρα: ἐξ ὀμμάτων δὲ δίψιοι πίπτουσί μοι
(186)  Ἠλέκτρα: σταγόνες ἄφρακτοι δυσχίμου πλημμυρίδος,
(187)  Ἠλέκτρα: πλόκαμον ἰδούσῃ τόνδε· πῶς γὰρ ἐλπίσω
(188)  Ἠλέκτρα: ἀστῶν τινʼ ἄλλον τῆσδε δεσπόζειν φόβης;
(189)  Ἠλέκτρα: ἀλλʼ οὐδὲ μήν νιν ἡ κτανοῦσʼ ἐκείρατο,
(190)  Ἠλέκτρα: ἐμὴ δὲ μήτηρ, οὐδαμῶς ἐπώνυμον
(191)  Ἠλέκτρα: φρόνημα παισὶ δύσθεον πεπαμένη.
(192)  Ἠλέκτρα: ἐγὼ δʼ ὅπως μὲν ἄντικρυς τάδʼ αἰνέσω,
(193)  Ἠλέκτρα: εἶναι τόδʼ ἀγλάισμά μοι τοῦ φιλτάτου
(194)  Ἠλέκτρα: βροτῶν Ὀρέστου—σαίνομαι δʼ ὑπʼ ἐλπίδος.
(195)  Ἠλέκτρα: φεῦ.
(195b)  Ἠλέκτρα: εἴθʼ εἶχε φωνὴν εὔφρονʼ ἀγγέλου δίκην,
(196)  Ἠλέκτρα: ὅπως δίφροντις οὖσα μὴ ʼκινυσσόμην,
(197)  Ἠλέκτρα: ἀλλʼ εὖ ʼσαφήνει τόνδʼ ἀποπτύσαι πλόκον,
(198)  Ἠλέκτρα: εἴπερ γʼ ἀπʼ ἐχθροῦ κρατὸς ἦν τετμημένος,
(199)  Ἠλέκτρα: ἢ ξυγγενὴς ὢν εἶχε συμπενθεῖν ἐμοὶ
(200)  Ἠλέκτρα: ἄγαλμα τύμβου τοῦδε καὶ τιμὴν πατρός.
(201)  Ἠλέκτρα: ἀλλʼ εἰδότας μὲν τοὺς θεοὺς καλούμεθα,
(202)  Ἠλέκτρα: οἵοισιν ἐν χειμῶσι ναυτίλων δίκην
(203)  Ἠλέκτρα: στροβούμεθʼ· εἰ δὲ χρὴ τυχεῖν σωτηρίας,
(204)  Ἠλέκτρα: σμικροῦ γένοιτʼ ἂν σπέρματος μέγας πυθμήν.
(205)  Ἠλέκτρα: καὶ μὴν στίβοι γε, δεύτερον τεκμήριον,
(206)  Ἠλέκτρα: ποδῶν ὅμοιοι τοῖς τʼ ἐμοῖσιν ἐμφερεῖς—
(207)  Ἠλέκτρα: καὶ γὰρ δύʼ ἐστὸν τώδε περιγραφὰ ποδοῖν,
(208)  Ἠλέκτρα: αὐτοῦ τʼ ἐκείνου καὶ συνεμπόρου τινός.
(209)  Ἠλέκτρα: πτέρναι τενόντων θʼ ὑπογραφαὶ μετρούμεναι
(210)  Ἠλέκτρα: εἰς ταὐτὸ συμβαίνουσι τοῖς ἐμοῖς στίβοις.
(211)  Ἠλέκτρα: πάρεστι δʼ ὠδὶς καὶ φρενῶν καταφθορά.
(212)  Ὀρέστης: εὔχου τὰ λοιπά, τοῖς θεοῖς τελεσφόρους
(213)  Ὀρέστης: εὐχὰς ἐπαγγέλλουσα, τυγχάνειν καλῶς.
(214)  Ἠλέκτρα: ἐπεὶ τί νῦν ἕκατι δαιμόνων κυρῶ;
(215)  Ὀρέστης: εἰς ὄψιν ἥκεις ὧνπερ ἐξηύχου πάλαι.
(216)  Ἠλέκτρα: καὶ τίνα σύνοισθά μοι καλουμένῃ βροτῶν;
(217)  Ὀρέστης: σύνοιδʼ Ὀρέστην πολλά σʼ ἐκπαγλουμένην.
(218)  Ἠλέκτρα: καὶ πρὸς τί δῆτα τυγχάνω κατευγμάτων;
(219)  Ὀρέστης: ὅδʼ εἰμί· μὴ μάτευʼ ἐμοῦ μᾶλλον φίλον.
(220)  Ἠλέκτρα: ἀλλʼ ἦ δόλον τινʼ, ὦ ξένʼ, ἀμφί μοι πλέκεις;
(221)  Ὀρέστης: αὐτὸς καθʼ αὑτοῦ τἄρα μηχανορραφῶ.
(222)  Ἠλέκτρα: ἀλλʼ ἐν κακοῖσι τοῖς ἐμοῖς γελᾶν θέλεις.
(223)  Ὀρέστης: κἀν τοῖς ἐμοῖς ἄρʼ, εἴπερ ἔν γε τοῖσι σοῖς
(224)  Ἠλέκτρα: ὡς ὄντʼ Ὀρέστην τάδε σʼ ἐγὼ προσεννέπω;
(225)  Ὀρέστης: αὐτὸν μὲν οὖν ὁρῶσα δυσμαθεῖς ἐμέ·
(226)  Ὀρέστης: κουρὰν δʼ ἰδοῦσα τήνδε κηδείου τριχὸς
(228)  Ὀρέστης: ἰχνοσκοποῦσά τʼ ἐν στίβοισι τοῖς ἐμοῖς
(227)  Ὀρέστης: ἀνεπτερώθης κἀδόκεις ὁρᾶν ἐμέ.
(230)  Ὀρέστης: σκέψαι τομῇ προσθεῖσα βόστρυχον τριχὸς
(229)  Ὀρέστης: σαυτῆς ἀδελφοῦ σύμμετρον τὠμῷ κάρᾳ.
(231)  Ὀρέστης: ἰδοῦ δʼ ὕφασμα τοῦτο, σῆς ἔργον χερός,
(232)  Ὀρέστης: σπάθης τε πληγὰς ἠδὲ θήρειον γραφήν.
(233)  Ὀρέστης: ἔνδον γενοῦ, χαρᾷ δὲ μὴ ʼκπλαγῇς φρένας·
(234)  Ὀρέστης: τοὺς φιλτάτους γὰρ οἶδα νῷν ὄντας πικρούς.
(235)  Ἠλέκτρα: ὦ φίλτατον μέλημα δώμασιν πατρός,
(236)  Ἠλέκτρα: δακρυτὸς ἐλπὶς σπέρματος σωτηρίου,
(237)  Ἠλέκτρα: ἀλκῇ πεποιθὼς δῶμʼ ἀνακτήσῃ πατρός.
(238)  Ἠλέκτρα: ὦ τερπνὸν ὄμμα τέσσαρας μοίρας ἔχον
(239)  Ἠλέκτρα: ἐμοί· προσαυδᾶν δʼ ἐστʼ ἀναγκαίως ἔχον
(240)  Ἠλέκτρα: πατέρα τε, καὶ τὸ μητρὸς ἐς σέ μοι ῥέπει
(241)  Ἠλέκτρα: στέργηθρον· ἡ δὲ πανδίκως ἐχθαίρεται·
(242)  Ἠλέκτρα: καὶ τῆς τυθείσης νηλεῶς ὁμοσπόρου·
(243)  Ἠλέκτρα: πιστὸς δʼ ἀδελφὸς ἦσθʼ, ἐμοὶ σέβας φέρων
(244)  Ἠλέκτρα: μόνος· Κράτος τε καὶ Δίκη σὺν τῷ τρίτῳ
(245)  Ἠλέκτρα: πάντων μεγίστῳ Ζηνὶ συγγένοιτό σοι.
(246)  Ὀρέστης: Ζεῦ Ζεῦ, θεωρὸς τῶνδε πραγμάτων γενοῦ·
(247)  Ὀρέστης: ἰδοῦ δὲ γένναν εὖνιν αἰετοῦ πατρός,
(248)  Ὀρέστης: θανόντος ἐν πλεκταῖσι καὶ σπειράμασιν
(249)  Ὀρέστης: δεινῆς ἐχίδνης. τοὺς δʼ ἀπωρφανισμένους
(250)  Ὀρέστης: νῆστις πιέζει λιμός· οὐ γὰρ ἐντελεῖς
(251)  Ὀρέστης: θήραν πατρῴαν προσφέρειν σκηνήμασιν.
(252)  Ὀρέστης: οὕτω δὲ κἀμὲ τήνδε τʼ, Ἠλέκτραν λέγω,
(253)  Ὀρέστης: ἰδεῖν πάρεστί σοι, πατροστερῆ γόνον,
(254)  Ὀρέστης: ἄμφω φυγὴν ἔχοντε τὴν αὐτὴν δόμων.
(255)  Ὀρέστης: καὶ τοῦ θυτῆρος καί σε τιμῶντος μέγα
(256)  Ὀρέστης: πατρὸς νεοσσοὺς τούσδʼ ἀποφθείρας πόθεν
(257)  Ὀρέστης: ἕξεις ὁμοίας χειρὸς εὔθοινον γέρας;
(258)  Ὀρέστης: οὔτʼ αἰετοῦ γένεθλʼ ἀποφθείρας, πάλιν
(259)  Ὀρέστης: πέμπειν ἔχοις ἂν σήματʼ εὐπιθῆ βροτοῖς·
(260)  Ὀρέστης: οὔτʼ ἀρχικός σοι πᾶς ὅδʼ αὐανθεὶς πυθμὴν
(261)  Ὀρέστης: βωμοῖς ἀρήξει βουθύτοις ἐν ἤμασιν.
(262)  Ὀρέστης: κόμιζʼ, ἀπὸ σμικροῦ δʼ ἂν ἄρειας μέγαν
(263)  Ὀρέστης: δόμον, δοκοῦντα κάρτα νῦν πεπτωκέναι.
(264)  Χορός: ὦ παῖδες, ὦ σωτῆρες ἑστίας πατρός,
(265)  Χορός: σιγᾶθʼ, ὅπως μὴ πεύσεταί τις, ὦ τέκνα,
(266)  Χορός: γλώσσης χάριν δὲ πάντʼ ἀπαγγείλῃ τάδε
(267)  Χορός: πρὸς τοὺς κρατοῦντας· οὓς ἴδοιμʼ ἐγώ ποτε
(268)  Χορός: θανόντας ἐν κηκῖδι πισσήρει φλογός.
(269)  Ὀρέστης: οὔτοι προδώσει Λοξίου μεγασθενὴς
(270)  Ὀρέστης: χρησμὸς κελεύων τόνδε κίνδυνον περᾶν,
(271)  Ὀρέστης: κἀξορθιάζων πολλὰ καὶ δυσχειμέρους
(272)  Ὀρέστης: ἄτας ὑφʼ ἧπαρ θερμὸν ἐξαυδώμενος,
(273)  Ὀρέστης: εἰ μὴ μέτειμι τοῦ πατρὸς τοὺς αἰτίους·
(274)  Ὀρέστης: τρόπον τὸν αὐτὸν ἀνταποκτεῖναι λέγων,
(275)  Ὀρέστης: ἀποχρημάτοισι ζημίαις ταυρούμενον·
(276)  Ὀρέστης: αὐτὸν δʼ ἔφασκε τῇ φίλῃ ψυχῇ τάδε
(277)  Ὀρέστης: τείσειν μʼ ἔχοντα πολλὰ δυστερπῆ κακά.
(278)  Ὀρέστης: τὰ μὲν γὰρ ἐκ γῆς δυσφρόνων μηνίματα
(279)  Ὀρέστης: βροτοῖς πιφαύσκων εἶπε, τὰς δʼ αἰνῶν νόσους,
(280)  Ὀρέστης: σαρκῶν ἐπαμβατῆρας ἀγρίαις γνάθοις
(281)  Ὀρέστης: λειχῆνας ἐξέσθοντας ἀρχαίαν φύσιν·
(282)  Ὀρέστης: λευκὰς δὲ κόρσας τῇδʼ ἐπαντέλλειν νόσῳ·
(283)  Ὀρέστης: ἄλλας τʼ ἐφώνει προσβολάς Ἐρινύων
(284)  Ὀρέστης: ἐκ τῶν πατρῴων αἱμάτων τελουμένας·
(285)  Ὀρέστης: τὸ γὰρ σκοτεινὸν τῶν ἐνερτέρων βέλος
(286)  Ὀρέστης: ἐκ προστροπαίων ἐν γένει πεπτωκότων,
(287)  Ὀρέστης: καὶ λύσσα καὶ μάταιος ἐκ νυκτῶν φόβος
(288)  Ὀρέστης: ὁρῶντα λαμπρὸν ἐν σκότῳ νωμῶντʼ ὀφρὺν
(289)  Ὀρέστης: κινεῖ, ταράσσει, καὶ διώκεσθαι πόλεως
(290)  Ὀρέστης: χαλκηλάτῳ πλάστιγγι λυμανθὲν δέμας.
(291)  Ὀρέστης: καὶ τοῖς τοιούτοις οὔτε κρατῆρος μέρος
(292)  Ὀρέστης: εἶναι μετασχεῖν, οὐ φιλοσπόνδου λιβός,
(293)  Ὀρέστης: βωμῶν τʼ ἀπείργειν οὐχ ὁρωμένην πατρὸς
(294)  Ὀρέστης: μῆνιν· δέχεσθαι δʼ οὔτε συλλύειν τινά.
(295)  Ὀρέστης: πάντων δʼ ἄτιμον κἄφιλον θνῄσκειν χρόνῳ
(296)  Ὀρέστης: κακῶς ταριχευθέντα παμφθάρτῳ μόρῳ.
(297)  Ὀρέστης: τοιοῖσδε χρησμοῖς ἆρα χρὴ πεποιθέναι;
(298)  Ὀρέστης: κεἰ μὴ πέποιθα, τοὔργον ἔστʼ ἐργαστέον.
(299)  Ὀρέστης: πολλοὶ γὰρ εἰς ἓν συμπίτνουσιν ἵμεροι,
(300)  Ὀρέστης: θεοῦ τʼ ἐφετμαὶ καὶ πατρὸς πένθος μέγα,
(301)  Ὀρέστης: καὶ πρὸς πιέζει χρημάτων ἀχηνία,
(302)  Ὀρέστης: τὸ μὴ πολίτας εὐκλεεστάτους βροτῶν,
(303)  Ὀρέστης: Τροίας ἀναστατῆρας εὐδόξῳ φρενί,
(304)  Ὀρέστης: δυοῖν γυναικοῖν ὧδʼ ὑπηκόους πέλειν.
(305)  Ὀρέστης: θήλεια γὰρ φρήν· εἰ δὲ μή, τάχʼ εἴσεται.
(306x) == Anapäste ==
(306)  Χορός: ἀλλʼ ὦ μεγάλαι Μοῖραι, Διόθεν
(307)  Χορός: τῇδε τελευτᾶν,
(308)  Χορός: τὸ δίκαιον μεταβαίνει.
(309)  Χορός: ἀντὶ μὲν ἐχθρᾶς γλώσσης ἐχθρὰ
(310)  Χορός: γλῶσσα τελείσθω· τοὐφειλόμενον
(311)  Χορός: πράσσουσα Δίκη μέγʼ ἀυτεῖ·
(312)  Χορός: ἀντὶ δὲ πληγῆς φονίας φονίαν
(313)  Χορός: πληγὴν τινέτω. δράσαντι παθεῖν,
(314)  Χορός: τριγέρων μῦθος τάδε φωνεῖ.
(315y) === Chor ===
(315x) == Strophe 1 ==
(315)  Ὀρέστης: ὦ πάτερ αἰνόπατερ, τί σοι
(316)  Ὀρέστης: φάμενος ἢ τί ῥέξας
(317)  Ὀρέστης: τύχοιμʼ ἂν ἕκαθεν οὐρίσας,
(318)  Ὀρέστης: ἔνθα σʼ ἔχουσιν εὐναί,
(319)  Ὀρέστης: σκότῳ φάος ἀντίμοι‖ρον;
(320)  Ὀρέστης: χάριτες δʼ ὁμοίως
(321)  Ὀρέστης: κέκληνται γόος εὐκλεὴς
(322)  Ὀρέστης: προσθοδόμοις Ἀτρείδαις.
(323x) == Strophe 2 ==
(323)  Χορός: τέκνον, φρόνημα τοῦ
(324)  Χορός: θανόντος οὐ δαμάζει
(325)  Χορός: πυρὸς ἡ μαλερὰ γνάθος,
(326)  Χορός: φαίνει δʼ ὕστερον ὀργάς·
(327)  Χορός: ὀτοτύζεται δʼ ὁ θνῄσκων,
(328)  Χορός: ἀναφαίνεται δʼ ὁ βλάπτων.
(329)  Χορός: πατέρων τε καὶ τεκόντων
(330)  Χορός: γόος ἔνδικος ματεύει
(331)  Χορός: τὸ πᾶν ἀμφιλαφής ταραχθείς.
(332x) == Antistrophe 1 ==
(332)  Ἠλέκτρα: κλῦθὶ νυν, ὦ πάτερ, ἐν μέρει
(333)  Ἠλέκτρα: πολυδάκρυτα πένθη.
(334)  Ἠλέκτρα: δίπαις τοί σʼ ἐπιτύμβιος
(335)  Ἠλέκτρα: θρῆνος ἀναστενάζει.
(336)  Ἠλέκτρα: τάφος δʼ ἱκέτας δέδεκται
(337)  Ἠλέκτρα: φυγάδας θʼ ὁμοίως.
(338)  Ἠλέκτρα: τί τῶνδʼ εὖ, τί δʼ ἄτερ κακῶν;
(339)  Ἠλέκτρα: οὐκ ἀτρίακτος ἄτα;
(340x) == Anapäste ==
(340)  Χορός: ἀλλʼ ἔτʼ ἂν ἐκ τῶνδε θεὸς χρῄζων
(341)  Χορός: θείη κελάδους εὐφθογγοτέρους·
(342)  Χορός: ἀντὶ δὲ θρήνων ἐπιτυμβιδίων
(343)  Χορός: παιὰν μελάθροις ἐν βασιλείοις
(344)  Χορός: νεοκρᾶτα φίλον κομίσειεν.
(345x) == Strophe 3 ==
(345)  Ὀρέστης: εἰ γὰρ ὑπʼ Ἰλίῳ
(346)  Ὀρέστης: πρός τινος Λυκίων, πάτερ,
(347)  Ὀρέστης: δορίτμητος κατηναρίσθης·
(348)  Ὀρέστης: λιπὼν ἂν εὔκλειαν ἐν δόμοισι
(349)  Ὀρέστης: τέκνων τʼ ἐν κελεύθοις
(350)  Ὀρέστης: ἐπιστρεπτὸν αἰῶ
(351)  Ὀρέστης: κτίσας πολύχωστον ἂν εἶχες
(352)  Ὀρέστης: τάφον διαποντίου γᾶς
(353)  Ὀρέστης: δώμασιν εὐφόρητον,
(354x) == Antistrophe 2 ==
(354)  Χορός: φίλος φίλοισι τοῖς
(355)  Χορός: ἐκεῖ καλῶς θανοῦσιν
(356)  Χορός: κατὰ χθονὸς ἐμπρέπων
(357)  Χορός: σεμνότιμος ἀνάκτωρ,
(358)  Χορός: πρόπολός τε τῶν μεγίστων
(359)  Χορός: χθονίων ἐκεῖ τυράννων·
(360)  Χορός: βασιλεὺς γὰρ ἦσθʼ, ὄφρʼ ἔζης,
(361)  Χορός: μόριμον λάχος πιπλάντων
(362)  Χορός: χεροῖν πεισίβροτόν τε βάκτρον.
(363x) == Antistrophe 3 ==
(363)  Ἠλέκτρα: μηδʼ ὑπὸ Τρωίας
(364)  Ἠλέκτρα: τείχεσι φθίμενος, πάτερ,
(365)  Ἠλέκτρα: μετʼ ἄλλῳ δουρικμῆτι λαῷ
(366)  Ἠλέκτρα: παρὰ Σκαμάνδρου πόρον τεθάφθαι.
(367)  Ἠλέκτρα: πάρος δʼ οἱ κτανόντες
(368)  Ἠλέκτρα: νιν οὕτως δαμῆναι
(369)  Ἠλέκτρα: φίλοις, θανατηφόρον αἶσαν
(370)  Ἠλέκτρα: πρόσω τινὰ πυνθάνεσθαι
(371)  Ἠλέκτρα: τῶνδε πόνων ἄπειρον.
(372x) == Anapäste ==
(372)  Χορός: ταῦτα μέν, ὦ παῖ, κρείσσονα χρυσοῦ,
(373)  Χορός: μεγάλης δὲ τύχης καὶ ὑπερβορέου
(374)  Χορός: μείζονα φωνεῖς· δύνασαι γάρ.
(375)  Χορός: ἀλλὰ διπλῆς γὰρ τῆσδε μαράγνης
(376)  Χορός: δοῦπος ἱκνεῖται· τῶν μὲν ἀρωγοὶ
(377)  Χορός: κατὰ γῆς ἤδη, τῶν δὲ κρατούντων
(378)  Χορός: χέρες οὐχ ὅσιαι στυγερῶν τούτων·
(379)  Χορός: παισὶ δὲ μᾶλλον γεγένηται.
(380x) == Strophe 4 ==
(380)  Ὀρέστης: τοῦτο διαμπερὲς οὖς
(381)  Ὀρέστης: ἵκεθʼ ἅπερ τι βέλος.
(382)  Ὀρέστης: Ζεῦ Ζεῦ, κάτωθεν ἀμπέμπων
(383)  Ὀρέστης: ὑστερόποινον ἄταν
(384)  Ὀρέστης: βροτῶν τλάμονι καὶ πανούργῳ
(385)  Ὀρέστης: χειρὶ—τοκεῦσι δʼ ὅμως τελεῖται.
(386x) == Strophe 5 ==
(386)  Χορός: ἐφυμνῆσαι γένοιτό μοι πυκά‖εντ
(387)  Χορός: ʼ ὀλολυγμὸν ἀνδρὸς
(388)  Χορός: θεινομένου, γυναικός τʼ
(389)  Χορός: ὀλλυμένας· τί γὰρ κεύθω φρενὸς οἷον ἔμπας
(390)  Χορός: ποτᾶται; πάροιθεν δὲ πρῴρας
(391)  Χορός: δριμὺς ἄηται κραδίας
(392)  Χορός: θυμὸς ἔγκοτον στύγος.
(394x) == Antistrophe 4 ==
(394)  Ἠλέκτρα: καί πότʼ ἂν ἀμφιθαλὴς
(395)  Ἠλέκτρα: Ζεὺς ἐπὶ χεῖρα βάλοι,
(396)  Ἠλέκτρα: φεῦ φεῦ, κάρανα δαΐξας;
(397)  Ἠλέκτρα: πιστὰ γένοιτο χώρᾳ.
(398)  Ἠλέκτρα: δίκαν δʼ ἐξ ἀδίκων ἀπαιτῶ.
(399)  Ἠλέκτρα: κλῦτε δὲ Γᾶ χθονίων τε τιμαί.
(400x) == Anapäste ==
(400)  Χορός: ἀλλὰ νόμος μὲν φονίας σταγόνας
(401)  Χορός: χυμένας ἐς πέδον ἄλλο προσαιτεῖν
(402)  Χορός: αἷμα. βοᾷ γὰρ λοιγὸς Ἐρινὺν
(403)  Χορός: παρὰ τῶν πρότερον φθιμένων ἄτην
(404)  Χορός: ἑτέραν ἐπάγουσαν ἐπʼ ἄτῃ.
(405x) == Strophe 6 ==
(405)  Ὀρέστης: πόποι δὴ νερτέρων τυραννίδες,
(406)  Ὀρέστης: ἴδετε πολυκρατεῖς Ἀραὶ φθινομένων,
(407)  Ὀρέστης: ἴδεσθʼ Ἀτρειδᾶν τὰ λοίπʼ ἀμηχάνως
(408)  Ὀρέστης: ἔχοντα καὶ δωμάτων
(409)  Ὀρέστης: ἄτιμα. πᾷ τις τράποιτʼ ἄν, ὦ Ζεῦ;
(410x) == Antistrophe 5 ==
(410)  Χορός: πέπαλται δαὖτὲ μοι φίλον κέαρ
(411)  Χορός: τόνδε κλύουσαν οἶκτον
(412)  Χορός: καὶ τότε μὲν δύσελπις,
(413)  Χορός: σπλάγχνα δέ μοι κελαινοῦ‖ται
(414)  Χορός: πρὸς ἔπος κλυούσᾳ.
(415)  Χορός: ὅταν δʼ αὖτʼ ἐπʼ ἀλκῆς ἐπάρῃ μʼ
(416)  Χορός: ἐλπὶς, ἀπέστασεν ἄχος
(417)  Χορός: προσφανεῖσά μοι καλῶς.
(418x) == Antistrophe 6 ==
(418)  Ἠλέκτρα: τί δʼ ἂν φάντες τύχοιμεν ἢ τά περ
(419)  Ἠλέκτρα: πάθομεν ἄχεα πρός γε τῶν τεκομένων;
(420)  Ἠλέκτρα: πάρεστι σαίνειν, τὰ δʼ οὔτι θέλγεται.
(421)  Ἠλέκτρα: λύκος γὰρ ὥστʼ ὠμόφρων
(422)  Ἠλέκτρα: ἄσαντος ἐκ ματρός ἐστι θυμός.
(423x) == Strophe 7 ==
(423)  Χορός: ἔκοψα κομμὸν Ἄριον ἔν τε Κισσίας
(424)  Χορός: νόμοις ἰηλεμιστρίας,
(425)  Χορός: ἀπριγδόπληκτα πολυπλάνητα δʼ ἦν ἰδεῖν
(426)  Χορός: ἐπασσυτεροτριβῆ τὰ χερὸς ὀρέγματα
(427)  Χορός: ἄνωθεν ἀνέκαθεν, κτύπῳ δʼ ἐπερρόθει
(428)  Χορός: κροτητὸν ἀμὸν καὶ πανάθλιον κάρα.
(429x) == Strophe 8 ==
(429)  Ἠλέκτρα: ἰὼ ἰὼ δαΐα
(430)  Ἠλέκτρα: πάντολμε μᾶτερ, δαΐαις ἐν ἐκφοραῖς
(431)  Ἠλέκτρα: ἄνευ πολιτᾶν ἄνακτʼ,
(432)  Ἠλέκτρα: ἄνευ δὲ πενθημάτων
(433)  Ἠλέκτρα: ἔτλας ἀνοίμωκτον ἄνδρα θάψαι.
(434x) == Strophe 9 ==
(434)  Ὀρέστης: τὸ πᾶν ἀτίμως ἔλεξας, οἴμοι.
(435)  Ὀρέστης: πατρὸς δʼ ἀτίμωσιν ἆρα τείσει
(436)  Ὀρέστης: ἕκατι μὲν δαιμόνων,
(437)  Ὀρέστης: ἕκατι δʼ ἀμᾶν χερῶν;
(438)  Ὀρέστης: ἔπειτʼ ἐγὼ νοσφίσας ὀλοίμαν.
(439x) == Antistrophe 9 ==
(439)  Χορός: ἐμασχαλίσθη δέ γʼ, ὡς τόδʼ εἰδῇς·
(440)  Χορός: ἔπρασσε δʼ, ᾇπέρ νιν ὧδε θάπτει,
(441)  Χορός: μόρον κτίσαι μωμένα
(442)  Χορός: ἄφερτον αἰῶνι σῷ.
(443)  Χορός: κλύεις πατρῴους δύας ἀτίμους.
(445x) == Antistrophe 7 ==
(445)  Ἠλέκτρα: λέγεις πατρῷον μόρον· ἐγὼ δʼ ἀπεστάτουν
(446)  Ἠλέκτρα: ἄτιμος, οὐδὲν ἀξία·
(447)  Ἠλέκτρα: μυχῷ δʼ ἄφερκτος πολυσινοῦς κυνὸς δίκαν
(448)  Ἠλέκτρα: ἑτοιμότερα γέλωτος ἀνέφερον λίβη,
(449)  Ἠλέκτρα: χέουσα πολύδακρυν γόον κεκρυμμένα.
(450)  Ἠλέκτρα: τοιαῦτʼ ἀκούων ἐν φρεσὶν γράφου ˘ ¯.
(451x) == Antistrophe 8 ==
(451)  Χορός: διʼ ὤτων δὲ συν‖τέτραινε
(452)  Χορός: μῦθον ἡσύχῳ φρενῶν βάσει.
(453)  Χορός: τὰ μὲν γὰρ οὕτως ἔχει,
(454)  Χορός: τὰ δʼ αὐτὸς ὄργα μαθεῖν.
(455)  Χορός: πρέπει δʼ ἀκάμπτῳ μένει καθήκειν.
(456x) == Strophe 10 ==
(456)  Ὀρέστης: σὲ τοι λέγω, ξυγγενοῦ, πάτερ, φίλοις.
(457)  Ἠλέκτρα: ἐγὼ δʼ ἐπιφθέγγομαι κεκλαυμένα.
(458)  Χορός: στάσις δὲ πάγκοινος ἅδʼ ἐπιρροθεῖ·
(459)  Χορός: ἄκουσον ἐς φάος μολών,
(460)  Χορός: ξὺν δὲ γενοῦ πρὸς ἐχθρούς.
(461x) == Antistrophe 10 ==
(461)  Ὀρέστης: Ἄρης Ἄρει ξυμβαλεῖ, Δίκᾳ Δίκα.
(462)  Ἠλέκτρα: ἰὼ θεοί, κραίνετʼ ἐνδίκως δίκας.
(463)  Χορός: τρόμος μʼ ὑφέρπει κλύουσαν εὐγμάτων.
(464)  Χορός: τὸ μόρσιμον μένει πάλαι,
(465)  Χορός: εὐχομένοις δʼ ἂν ἔλθοι.
(466x) == Strophe 11 ==
(466)  Χορός: ὦ πόνος ἐγγενὴς
(467)  Χορός: καὶ παράμουσος Ἄτας
(468)  Χορός: αἱματόεσσα πλαγά.
(469)  Χορός: ἰὼ δύστονʼ ἄφερτα κήδη·
(470)  Χορός: ἰὼ δυσκατάπαυστον ἄλγος.
(471x) == Antistrophe 11 ==
(471)  Χορός: δώμασιν ἔμμοτον
(472)  Χορός: τῶνδʼ ἄκος, οὐδʼ ἀπʼ ἄλλων
(473)  Χορός: ἔκτοθεν, ἀλλʼ ἀπʼ αὐτῶν,
(474)  Χορός: διʼ ὠμὰν ἔριν αἱματηράν.
(475)  Χορός: θεῶν τῶν κατὰ γᾶς ὅδʼ ὕμνος.
(476x) == Anapäste ==
(476)  Χορός: ἀλλὰ κλύοντες, μάκαρες χθόνιοι,
(477)  Χορός: τῆσδε κατευχῆς πέμπετʼ ἀρωγὴν
(478)  Χορός: παισὶν προφρόνως ἐπὶ νίκῃ.
(479x) === Episode ===
(479)  Ὀρέστης: πάτερ, τρόποισιν οὐ τυραννικοῖς θανών,
(480)  Ὀρέστης: αἰτουμένῳ μοι δὸς κράτος τῶν σῶν δόμων.
(481)  Ἠλέκτρα: κἀγώ, πάτερ, τοιάνδε σου χρείαν ἔχω,
(482)  Ἠλέκτρα: φυγεῖν μέγαν προσθεῖσαν Αἰγίσθῳ φθόρον.
(483)  Ὀρέστης: οὕτω γὰρ ἄν σοι δαῖτες ἔννομοι βροτῶν
(484)  Ὀρέστης: κτιζοίατʼ· εἰ δὲ μή, παρʼ εὐδείπνοις ἔσῃ
(485)  Ὀρέστης: ἄτιμος ἐμπύροισι κνισωτοῖς χθονός.
(486)  Ἠλέκτρα: κἀγὼ χοάς σοι τῆς ἐμῆς παγκληρίας
(487)  Ἠλέκτρα: οἴσω πατρῴων ἐκ δόμων γαμηλίους·
(488)  Ἠλέκτρα: πάντων δὲ πρῶτον τόνδε πρεσβεύσω τάφον.
(489)  Ὀρέστης: ὦ Γαῖʼ, ἄνες μοι πατέρʼ ἐποπτεῦσαι μάχην.
(490)  Ἠλέκτρα: ὦ Περσέφασσα, δὸς δʼ ἔτʼ εὔμορφον κράτος.
(491)  Ὀρέστης: μέμνησο λουτρῶν οἷς ἐνοσφίσθης, πάτερ.
(492)  Ἠλέκτρα: μέμνησο δʼ ἀμφίβληστρον ὡς ἐκαίνισαν.
(493)  Ὀρέστης: πέδαις δʼ ἀχαλκεύτοις ἐθηρεύθης, πάτερ.
(494)  Ἠλέκτρα: αἰσχρῶς τε βουλευτοῖσιν ἐν καλύμμασιν.
(495)  Ὀρέστης: ἆρʼ ἐξεγείρῃ τοῖσδʼ ὀνείδεσιν, πάτερ;
(496)  Ἠλέκτρα: ἆρʼ ὀρθὸν αἴρεις φίλτατον τὸ σὸν κάρα;
(497)  Ὀρέστης: ἤτοι δίκην ἴαλλε σύμμαχον φίλοις,
(498)  Ὀρέστης: ἢ τὰς ὁμοίας ἀντίδος λαβὰς λαβεῖν,
(499)  Ὀρέστης: εἴπερ κρατηθείς γʼ ἀντινικῆσαι θέλεις.
(500)  Ἠλέκτρα: καὶ τῆσδʼ ἄκουσον λοισθίου βοῆς, πάτερ,
(501)  Ἠλέκτρα: ἰδὼν νεοσσοὺς τούσδʼ ἐφημένους τάφῳ·
(502)  Ἠλέκτρα: οἴκτιρε θῆλυν ἄρσενός θʼ ὁμοῦ γόνον,
(503)  Ἠλέκτρα: καὶ μὴ ʼξαλείψῃς σπέρμα Πελοπιδῶν τόδε
(504)  Ἠλέκτρα: οὕτω γὰρ οὐ τέθνηκας οὐδὲ περ θανών·
(505)  Ἠλέκτρα: παῖδες γὰρ ἀνδρὶ κληδόνες σωτήριοι
(506)  Ἠλέκτρα: θανόντι· φελλοὶ δʼ ὣς ἄγουσι δίκτυον,
(507)  Ἠλέκτρα: τὸν ἐκ βυθοῦ κλωστῆρα σῴζοντες λίνου.
(508)  Ἠλέκτρα: ἄκουʼ, ὑπὲρ σοῦ τοιάδʼ ἔστʼ ὀδύρματα.
(509)  Ἠλέκτρα: αὐτὸς δὲ σῴζῃ τόνδε τιμήσας λόγον.
(510)  Χορός: καὶ μὴν ἀμεμφῆ τόνδʼ ἐτείνατον λόγον,
(511)  Χορός: τίμημα τύμβου τῆς ἀνοιμώκτου τύχης.
(512)  Χορός: τὰ δʼ ἄλλʼ, ἐπειδὴ δρᾶν κατώρθωσαι φρενί,
(513)  Χορός: ἔρδοις ἂν ἤδη δαίμονος πειρώμενος.
(514)  Ὀρέστης: ἔσται· πυθέσθαι δʼ οὐδέν ἐστʼ ἔξω δρόμου,
(515)  Ὀρέστης: πόθεν χοὰς ἔπεμψεν, ἐκ τίνος λόγου
(516)  Ὀρέστης: μεθύστερον τιμῶσʼ ἀνήκεστον πάθος;
(517)  Ὀρέστης: θανόντι δʼ οὐ φρονοῦντι δειλαία χάρις
(518)  Ὀρέστης: ἐπέμπετʼ· οὐκ ἔχοιμʼ ἂν εἰκάσαι τόδε.
(519)  Ὀρέστης: τὰ δῶρα μείω δʼ ἐστὶ τῆς ἁμαρτίας.
(520)  Ὀρέστης: τὰ πάντα γάρ τις ἐκχέας ἀνθʼ αἵματος
(521)  Ὀρέστης: ἑνός, μάτην ὁ μόχθος· ὧδʼ ἔχει λόγος.
(522)  Ὀρέστης: θέλοντι δʼ, εἴπερ οἶσθʼ, ἐμοὶ φράσον τάδε.
(523)  Χορός: οἶδʼ, ὦ τέκνον, παρῆ γάρ· ἔκ τʼ ὀνειράτων
(524)  Χορός: καὶ νυκτιπλάγκτων δειμάτων πεπαλμένη
(525)  Χορός: χοὰς ἔπεμψε τάσδε δύσθεος γυνή.
(526)  Ὀρέστης: ἦ καὶ πέπυσθε τοὔναρ, ὥστʼ ὀρθῶς φράσαι;
(527)  Χορός: τεκεῖν δράκοντʼ ἔδοξεν, ὡς αὐτὴ λέγει.
(528)  Ὀρέστης: καὶ ποῖ τελευτᾷ καὶ καρανοῦται λόγος;
(529)  Χορός: ἐν σπαργάνοισι παιδὸς ὁρμίσαι δίκην.
(530)  Ὀρέστης: τίνος βορᾶς χρῄζοντα, νεογενὲς δάκος;
(531)  Χορός: αὐτὴ προσέσχε μαζὸν ἐν τὠνείρατι.
(532)  Ὀρέστης: καὶ πῶς ἄτρωτον οὖθαρ ἦν ὑπὸ στύγους;
(533)  Χορός: ὥστʼ ἐν γάλακτι θρόμβον αἵματος σπάσαι.
(534)  Ὀρέστης: οὔτοι μάταιον· ἀνδρὸς ὄψανον πέλει.
(535)  Χορός: ἡ δʼ ἐξ ὕπνου κέκλαγγεν ἐπτοημένη.
(536)  Χορός: πολλοὶ δʼ ἀνῇθον, ἐκτυφλωθέντες σκότῳ,
(537)  Χορός: λαμπτῆρες ἐν δόμοισι δεσποίνης χάριν·
(538)  Χορός: πέμπει τʼ ἔπειτα τάσδε κηδείους χοάς,
(539)  Χορός: ἄκος τομαῖον ἐλπίσασα πημάτων.
(540)  Ὀρέστης: ἀλλʼ εὔχομαι γῇ τῇδε καὶ πατρὸς τάφῳ
(541)  Ὀρέστης: τοὔνειρον εἶναι τοῦτʼ ἐμοὶ τελεσφόρον.
(542)  Ὀρέστης: κρίνω δέ τοί νιν ὥστε συγκόλλως ἔχειν.
(543)  Ὀρέστης: εἰ γὰρ τὸν αὐτὸν χῶρον ἐκλιπὼν ἐμοὶ
(544)  Ὀρέστης: οὕφις ἐμοῖσι σπαργάνοις ὡπλίζετο,
(545)  Ὀρέστης: καὶ μαστὸν ἀμφέχασκʼ ἐμὸν θρεπτήριον,
(546)  Ὀρέστης: θρόμβῳ δʼ ἔμειξεν αἵματος φίλον γάλα,
(547)  Ὀρέστης: ἡ δʼ ἀμφὶ τάρβει τῷδʼ ἐπῴμωξεν πάθει,
(548)  Ὀρέστης: δεῖ τοί νιν, ὡς ἔθρεψεν ἔκπαγλον τέρας,
(549)  Ὀρέστης: θανεῖν βιαίως· ἐκδρακοντωθεὶς δʼ ἐγὼ
(550)  Ὀρέστης: κτείνω νιν, ὡς τοὔνειρον ἐννέπει τόδε.
(551)  Χορός: τερασκόπον δὴ τῶνδέ σʼ αἱροῦμαι πέρι.
(552)  Χορός: γένοιτο δʼ οὕτως. τἄλλα δʼ ἐξηγοῦ φίλοις,
(553)  Χορός: τοὺς μέν τι ποιεῖν, τοὺς δὲ μή τι δρᾶν λέγων.
(554)  Ὀρέστης: ἁπλοῦς ὁ μῦθος· τήνδε μὲν στείχειν ἔσω,
(555)  Ὀρέστης: αἰνῶ δὲ κρύπτειν τάσδε συνθήκας ἐμάς,
(556)  Ὀρέστης: ὡς ἂν δόλῳ κτείναντες ἄνδρα τίμιον
(557)  Ὀρέστης: δόλοισι καὶ ληφθῶσιν ἐν ταὐτῷ βρόχῳ
(558)  Ὀρέστης: θανόντες, καὶ Λοξίας ἐφήμισεν,
(559)  Ὀρέστης: ἄναξ Ἀπόλλων, μάντις ἀψευδὴς τὸ πρίν.
(560)  Ὀρέστης: ξένῳ γὰρ εἰκώς, παντελῆ σαγὴν ἔχων,
(561)  Ὀρέστης: ἥξω σὺν ἀνδρὶ τῷδʼ ἐφʼ ἑρκείους πύλας
(562)  Ὀρέστης: Πυλάδῃ, ξένος τε καὶ δορύξενος δόμων.
(563)  Ὀρέστης: ἄμφω δὲ φωνὴν ἥσομεν Παρνησσίδα,
(564)  Ὀρέστης: γλώσσης ἀυτὴν Φωκίδος μιμουμένω.
(565)  Ὀρέστης: καὶ δὴ θυρωρῶν οὔτις ἂν φαιδρᾷ φρενὶ
(566)  Ὀρέστης: δέξαιτʼ, ἐπειδὴ δαιμονᾷ δόμος κακοῖς·
(567)  Ὀρέστης: μενοῦμεν οὕτως ὥστʼ ἐπεικάζειν τινὰ
(568)  Ὀρέστης: δόμους παραστείχοντα καὶ τάδʼ ἐννέπειν·
(569)  Ὀρέστης: τί δὴ πύλαισι τὸν ἱκέτην ἀπείργεται
(570)  Ὀρέστης: Αἴγισθος, εἴπερ οἶδεν ἔνδημος παρών;
(571)  Ὀρέστης: εἰ δʼ οὖν ἀμείψω βαλὸν ἑρκείων πυλῶν
(572)  Ὀρέστης: κἀκεῖνον ἐν θρόνοισιν εὑρήσω πατρός,
(573)  Ὀρέστης: ἢ καὶ μολὼν ἔπειτά μοι κατὰ στόμα
(574)  Ὀρέστης: ἀρεῖ, σάφʼ ἴσθι, καὶ κατʼ ὀφθαλμοὺς βαλεῖ,
(575)  Ὀρέστης: πρὶν αὐτὸν εἰπεῖν ποδαπὸς ὁ ξένος; νεκρὸν
(576)  Ὀρέστης: θήσω, ποδώκει περιβαλὼν χαλκεύματι.
(577)  Ὀρέστης: φόνου δʼ Ἐρινὺς οὐχ ὑπεσπανισμένη
(578)  Ὀρέστης: ἄκρατον αἷμα πίεται τρίτην πόσιν.
(579)  Ὀρέστης: νῦν οὖν σὺ μὲν φύλασσε τἀν οἴκῳ καλῶς,
(580)  Ὀρέστης: ὅπως ἂν ἀρτίκολλα συμβαίνῃ τάδε·
(581)  Ὀρέστης: ὑμῖν δʼ ἐπαινῶ γλῶσσαν εὔφημον φέρειν,
(582)  Ὀρέστης: σιγᾶν θʼ ὅπου δεῖ καὶ λέγειν τὰ καίρια.
(583)  Ὀρέστης: τὰ δʼ ἄλλα τούτῳ δεῦρʼ ἐποπτεῦσαι λέγω,
(584)  Ὀρέστης: ξιφηφόρους ἀγῶνας ὀρθώσαντί μοι.
(585y) === Chor ===
(585x) == Strophe 1 ==
(585)  Χορός: πολλὰ μὲν γᾶ τρέφει
(586)  Χορός: δεινὰ καὶ δειμάτων ἄχη,
(587)  Χορός: πόντιαί τʼ ἀγκάλαι κνωδάλων
(588)  Χορός: ἀνταίων βρύουσι·
(589)  Χορός: πλάθουσι βλαστοῦσι καὶ πεδαίχμιοι
(590)  Χορός: λαμπάδες πεδάοροι,
(591)  Χορός: πτανά τε καὶ πεδοβά‖μονα
(592)  Χορός: κἀνεμοέντʼ ἂν
(593)  Χορός: αἰγίδων φράσαι κότον.
(594x) == Antistrophe 1 ==
(594)  Χορός: ἀλλʼ ὑπέρτολμον ἀν‖δρὸς
(595)  Χορός: φρόνημα τίς λέγοι
(596)  Χορός: καὶ γυναικῶν φρεσὶν τλαμόνων καὶ
(597)  Χορός: παντόλμους ἔρωτας
(598)  Χορός: ἄταισι συννόμους βροτῶν;
(599)  Χορός: ξυζύγους δʼ ὁμαυλίας
(599b)  Χορός: θηλυκρατὴς ἀπέρω‖τος
(600)  Χορός: ἔρως παρανικᾷ
(601)  Χορός: κνωδάλων τε καὶ βροτῶν.
(602x) == Strophe 2 ==
(602)  Χορός: ἴστω δʼ, ὅστις οὐχ ὑπόπτερος
(603)  Χορός: φροντίσιν, δαεὶς
(604)  Χορός: τὰν ἁ παιδολυ‖μὰς
(605)  Χορός: τάλαινα Θεστιὰς μήσατο
(606)  Χορός: πυρδαῆτιν πρόνοιαν,
(607)  Χορός: καταίθουσα παιδὸς δαφοινὸν
(608)  Χορός: δαλὸν ἥλικʼ, ἐπεὶ μολὼν
(609)  Χορός: ματρόθεν κελάδησε,
(610)  Χορός: ξύμμετρόν τε διαὶ βίου
(611)  Χορός: μοιρόκραντον ἐς ἆμαρ.
(612x) == Antistrophe 2 ==
(612)  Χορός: ἄλλαν δεῖ τινʼ ἐν λόγοις στυγεῖν
(613)  Χορός: φοινίαν κόραν,
(615)  Χορός: ἅτʼ ἐχθρῶν ὑπαὶ
(616)  Χορός: φῶτʼ ἀπώλεσεν φίλον Κρητικοῖς
(617)  Χορός: χρυσοκμήτοισιν ὅρμοις
(618)  Χορός: πιθήσασα δώροισι Μίνω,
(619)  Χορός: Νῖσον ἀθανάτας τριχὸς
(620)  Χορός: νοσφίσασʼ ἀπροβούλως
(621)  Χορός: πνέονθʼ ἁ κυνόφρων ὕπνῳ.
(622)  Χορός: κιγχάνει δέ μιν Ἑρμῆς.
(623x) == Strophe 3 ==
(623)  Χορός: ἐπεὶ δʼ ἐπεμνασάμαν ἀμειλίχων
(624)  Χορός: πόνων, ὁ καιρὸς δὲ δυσφιλὲς γαμή‖λευμ
(625)  Χορός: ἀπεύχετον δόμοις
(626)  Χορός: γυναικοβούλους τε μήτιδας φρενῶν
(627)  Χορός: ἐπʼ ἀνδρὶ τευχεσφόρῳ,
(628)  Χορός: ἐπʼ ἀνδρὶ δᾴοις ἐπεικότως σέβαι.
(629)  Χορός: τίω δʼ ἀθέρμαντον ἑστίαν δόμων
(630)  Χορός: γυναικείαν τʼ ἄτολμον αἰχμάν.
(631x) == Antistrophe 3 ==
(631)  Χορός: κακῶν δὲ πρεσβεύεται τὸ Λήμνιον
(632)  Χορός: λόγῳ· γοᾶται δὲ δὴ πάθος κατά‖πτυστον·
(633)  Χορός: ᾔκασεν δέ τις
(634)  Χορός: τὸ δεινὸν αὖ Λημνίοισι πήμασιν.
(635)  Χορός: θεοστυγήτῳ δʼ ἄχει
(636)  Χορός: βροτῶν ἀτιμωθὲν οἴχεται γένος.
(637)  Χορός: σέβει γὰρ οὔτις τὸ δυσφιλὲς θεοῖς.
(638)  Χορός: τί τῶνδʼ οὐκ ἐνδίκως ἀγείρω;
(639x) == Strophe 4 ==
(639)  Χορός: τὸ δʼ ἄγχι πλευμόνων ξίφος
(640)  Χορός: διανταίαν ὀξυπευκὲς οὐτᾷ
(641)  Χορός: διαὶ Δίκας. τὸ μὴ θέμις γὰρ οὖν
(642)  Χορός: λὰξ πέδοι πατούμενον, τὸ πᾶν Διὸς
(645)  Χορός: σέβας παρεκβάντος οὐ θεμιστῶς.
(646x) == Antistrophe 4 ==
(646)  Χορός: Δίκας δʼ ἐρείδεται πυθμήν·
(647)  Χορός: προχαλκεύει δʼ Αἶσα φασγανουργός·
(648)  Χορός: τέκνον δʼ ἐπεισφέρει δόμοισιν
(650)  Χορός: αἱμάτων παλαιτέρων τίνειν μύσος
(651)  Χορός: χρόνῳ κλυτὰ βυσσόφρων Ἐρινύς.
(653x) === Episode ===
(653)  Ὀρέστης: παῖ παῖ, θύρας ἄκουσον ἑρκείας κτύπον.
(654)  Ὀρέστης: τίς ἔνδον, ὦ παῖ, παῖ, μάλʼ αὖθις, ἐν δόμοις;
(655)  Ὀρέστης: τρίτον τόδʼ ἐκπέραμα δωμάτων καλῶ,
(656)  Ὀρέστης: εἴπερ φιλόξενʼ ἐστὶν Αἰγίσθου διαί.
(657)  Οἰκέτης: εἶεν, ἀκούω· ποδαπὸς ὁ ξένος; πόθεν;
(658)  Ὀρέστης: ἄγγελλε τοῖσι κυρίοισι δωμάτων,
(659)  Ὀρέστης: πρὸς οὕσπερ ἥκω καὶ φέρω καινοὺς λόγους.
(660)  Ὀρέστης: τάχυνε δʼ, ὡς καὶ νυκτὸς ἅρμʼ ἐπείγεται
(661)  Ὀρέστης: σκοτεινόν, ὥρα δʼ ἐμπόρους καθιέναι
(662)  Ὀρέστης: ἄγκυραν ἐν δόμοισι πανδόκοις ξένων.
(663)  Ὀρέστης: ἐξελθέτω τις δωμάτων τελεσφόρος
(664)  Ὀρέστης: γυνὴ τόπαρχος, ἄνδρα δʼ εὐπρεπέστερον·
(665)  Ὀρέστης: αἰδὼς γὰρ ἐν λεχθεῖσιν οὐκ ἐπαργέμους
(666)  Ὀρέστης: λόγους τίθησιν· εἶπε θαρσήσας ἀνὴρ
(667)  Ὀρέστης: πρὸς ἄνδρα κἀσήμηνεν ἐμφανὲς τέκμαρ.
(668)  Κλυταιμνήστρα: ξένοι, λέγοιτʼ ἂν εἴ τι δεῖ· πάρεστι γὰρ
(669)  Κλυταιμνήστρα: ὁποῖά περ δόμοισι τοῖσδʼ ἐπεικότα,
(670)  Κλυταιμνήστρα: καὶ θερμὰ λουτρὰ καὶ πόνων θελκτηρία
(671)  Κλυταιμνήστρα: στρωμνή, δικαίων τʼ ὀμμάτων παρουσία.
(672)  Κλυταιμνήστρα: εἰ δʼ ἄλλο πρᾶξαι δεῖ τι βουλιώτερον,
(673)  Κλυταιμνήστρα: ἀνδρῶν τόδʼ ἐστὶν ἔργον, οἷς κοινώσομεν
(674)  Ὀρέστης: ξένος μέν εἰμι Δαυλιεὺς ἐκ Φωκέων·
(675)  Ὀρέστης: στείχοντα δʼ αὐτόφορτον οἰκείᾳ σαγῇ
(676)  Ὀρέστης: εἰς Ἄργος, ὥσπερ δεῦρʼ ἀπεζύγην πόδα,
(677)  Ὀρέστης: ἀγνὼς πρὸς ἀγνῶτʼ εἶπε συμβαλὼν ἀνήρ,
(678)  Ὀρέστης: ἐξιστορήσας καὶ σαφηνίσας ὁδόν,
(679)  Ὀρέστης: Στροφίος ὁ Φωκεύς· πεύθομαι γὰρ ἐν λόγῳ
(680)  Ὀρέστης: ἐπείπερ ἄλλως, ὦ ξένʼ, εἰς Ἄργος κίεις,
(681)  Ὀρέστης: πρὸς τοὺς τεκόντας πανδίκως μεμνημένος
(682)  Ὀρέστης: τεθνεῶτʼ Ὀρέστην εἰπέ, μηδαμῶς λάθῃ.
(683)  Ὀρέστης: εἴτʼ οὖν κομίζειν δόξα νικήσει φίλων,
(684)  Ὀρέστης: εἴτʼ οὖν μέτοικον, εἰς τὸ πᾶν ἀεὶ ξένον,
(685)  Ὀρέστης: θάπτειν, ἐφετμὰς τάσδε πόρθμευσον πάλιν.
(686)  Ὀρέστης: νῦν γὰρ λέβητος χαλκέου πλευρώματα
(687)  Ὀρέστης: σποδὸν κέκευθεν ἀνδρὸς εὖ κεκλαυμένου.
(688)  Ὀρέστης: τοσαῦτʼ ἀκούσας εἶπον. εἰ δὲ τυγχάνω
(689)  Ὀρέστης: τοῖς κυρίοισι καὶ προσήκουσιν λέγων
(690)  Ὀρέστης: οὐκ οἶδα, τὸν τεκόντα δʼ εἰκὸς εἰδέναι.
(691)  Κλυταιμνήστρα: οἲ ʼγώ, κατʼ ἄκρας εἶπας ὡς πορθούμεθα.
(692)  Κλυταιμνήστρα: ὦ δυσπάλαιστε τῶνδε δωμάτων Ἀρά,
(693)  Κλυταιμνήστρα: ὡς πόλλʼ ἐπωπᾷς, κἀκποδὼν εὖ κείμενα
(694)  Κλυταιμνήστρα: τόξοις πρόσωθεν εὐσκόποις χειρουμένη,
(695)  Κλυταιμνήστρα: φίλων ἀποψιλοῖς με τὴν παναθλίαν.
(696)  Κλυταιμνήστρα: καὶ νῦν Ὀρέστης—ἦν γὰρ εὐβούλως ἔχων,
(697)  Κλυταιμνήστρα: ἔξω κομίζων ὀλεθρίου πηλοῦ πόδα,—
(698)  Κλυταιμνήστρα: νῦν δʼ ἥπερ ἐν δόμοισι βακχείας καλῆς
(699)  Κλυταιμνήστρα: ἰατρὸς ἐλπὶς ἦν, προδοῦσαν ἔγγραφε.
(700)  Ὀρέστης: ἐγὼ μὲν οὖν ξένοισιν ὧδʼ εὐδαίμοσιν
(701)  Ὀρέστης: κεδνῶν ἕκατι πραγμάτων ἂν ἤθελον
(702)  Ὀρέστης: γνωστὸς γενέσθαι καὶ ξενωθῆναι· τί γὰρ
(703)  Ὀρέστης: ξένου ξένοισίν ἐστιν εὐμενέστερον;
(704)  Ὀρέστης: πρὸς δυσσεβείας δʼ ἦν ἐμοὶ τόδʼ ἐν φρεσίν,
(705)  Ὀρέστης: τοιόνδε πρᾶγμα μὴ καρανῶσαι φίλοις,
(706)  Ὀρέστης: καταινέσαντα καὶ κατεξενωμένον.
(707)  Κλυταιμνήστρα: οὔτοι κυρήσεις μεῖον ἀξίως σέθεν,
(708)  Κλυταιμνήστρα: οὐδʼ ἧσσον ἂν γένοιο δώμασιν φίλος.
(709)  Κλυταιμνήστρα: ἄλλος δʼ ὁμοίως ἦλθεν ἂν τάδʼ ἀγγελῶν.
(710)  Κλυταιμνήστρα: ἀλλʼ ἔσθʼ ὁ καιρὸς ἡμερεύοντας ξένους
(711)  Κλυταιμνήστρα: μακρᾶς κελεύθου τυγχάνειν τὰ πρόσφορα.
(712)  Κλυταιμνήστρα: ἄγʼ αὐτὸν εἰς ἀνδρῶνας εὐξένους δόμων,
(713)  Κλυταιμνήστρα: ὀπισθόπους τε τούσδε καὶ ξυνέμπορον·
(714)  Κλυταιμνήστρα: κἀκεῖ κυρούντων δώμασιν τὰ πρόσφορα.
(715)  Κλυταιμνήστρα: αἰνῶ δὲ πράσσειν ὡς ὑπευθύνῳ τάδε.
(716)  Κλυταιμνήστρα: ἡμεῖς δὲ ταῦτα τοῖς κρατοῦσι δωμάτων
(717)  Κλυταιμνήστρα: κοινώσομέν τε κοὐ σπανίζοντες φίλων
(718)  Κλυταιμνήστρα: βουλευσόμεσθα τῆσδε συμφορᾶς πέρι.
(719x) == Anapäste ==
(719)  Χορός: εἶεν, φίλιαι δμωίδες οἴκων,
(720)  Χορός: πότε δὴ στομάτων
(721)  Χορός: δείξομεν ἰσχὺν ἐπʼ Ὀρέστῃ;
(722)  Χορός: ὦ πότνια χθὼν καὶ πότνιʼ ἀκτὴ
(723)  Χορός: χώματος, ἣ νῦν ἐπὶ ναυάρχῳ
(724)  Χορός: σώματι κεῖσαι τῷ βασιλείῳ,
(725)  Χορός: νῦν ἐπάκουσον, νῦν ἐπάρηξον·
(726)  Χορός: νῦν γὰρ ἀκμάζει Πειθὼ δολίαν
(727)  Χορός: ξυγκαταβῆναι, χθόνιον δʼ Ἑρμῆν
(728)  Χορός: καὶ τὸν νύχιον τοῖσδʼ ἐφοδεῦσαι
(729)  Χορός: ξιφοδηλήτοισιν ἀγῶσιν.
(730)  Χορός: ἔοικεν ἁνὴρ ὁ ξένος τεύχειν κακόν·
(731)  Χορός: τροφὸν δʼ Ὀρέστου τήνδʼ ὁρῶ κεκλαυμένην.
(732)  Χορός: ποῖ δὴ πατεῖς, Κίλισσα, δωμάτων πύλας;
(733)  Χορός: λύπη δʼ ἄμισθός ἐστί σοι ξυνέμπορος;
(734)  Τροφός: Αἴγισθον ἡ κρατοῦσα τοῖς ξένοις καλεῖν
(735)  Τροφός: ὅπως τάχιστʼ ἄνωγεν, ὡς σαφέστερον
(736)  Τροφός: ἀνὴρ ἀπʼ ἀνδρὸς τὴν νεάγγελτον φάτιν
(737)  Τροφός: ἐλθὼν πύθηται τήνδε, πρὸς μὲν οἰκέτας
(738)  Τροφός: θετοσκυθρωπῶν ἐντὸς ὀμμάτων γέλων
(739)  Τροφός: κεύθουσʼ ἐπʼ ἔργοις διαπεπραγμένοις καλῶς
(740)  Τροφός: κείνῃ, δόμοις δὲ τοῖσδε παγκάκως ἔχειν,
(741)  Τροφός: φήμης ὕφʼ ἧς ἤγγειλαν οἱ ξένοι τορῶς.
(742)  Τροφός: ἦ δὴ κλύων ἐκεῖνος εὐφρανεῖ νόον,
(743)  Τροφός: εὖτʼ ἂν πύθηται μῦθον. ὦ τάλαινʼ ἐγώ·
(744)  Τροφός: ὥς μοι τὰ μὲν παλαιὰ συγκεκραμένα
(745)  Τροφός: ἄλγη δύσοιστα τοῖσδʼ ἐν Ἀτρέως δόμοις
(746)  Τροφός: τυχόντʼ ἐμὴν ἤλγυνεν ἐν στέρνοις φρένα.
(747)  Τροφός: ἀλλʼ οὔτι πω τοιόνδε πῆμʼ ἀνεσχόμην·
(748)  Τροφός: τὰ μὲν γὰρ ἄλλα τλημόνως ἤντλουν κακά·
(749)  Τροφός: φίλον δʼ Ὀρέστην, τῆς ἐμῆς ψυχῆς τριβήν,
(750)  Τροφός: ὃν ἐξέθρεψα μητρόθεν δεδεγμένη,—
(751)  Τροφός: κἀκʼ νυκτιπλάγκτων ὀρθίων κελευμάτων
(752)  Τροφός: καὶ πολλὰ καὶ μοχθήρʼ ἀνωφέλητʼ ἐμοὶ
(753)  Τροφός: τλάσῃ·—τὸ μὴ φρονοῦν γὰρ ὡσπερεὶ βοτὸν
(754)  Τροφός: τρέφειν ἀνάγκη, πῶς γὰρ οὔ; τρόπῳ φρενός·
(755)  Τροφός: οὐ γάρ τι φωνεῖ παῖς ἔτʼ ὢν ἐν σπαργάνοις,
(756)  Τροφός: εἰ λιμός, ἢ δίψη τις, ἢ λιψουρία
(757)  Τροφός: ἔχει· νέα δὲ νηδὺς αὐτάρκης τέκνων.
(758)  Τροφός: τούτων πρόμαντις οὖσα, πολλὰ δʼ, οἴομαι,
(759)  Τροφός: ψευσθεῖσα παιδὸς σπαργάνων φαιδρύντρια,
(760)  Τροφός: γναφεὺς τροφεύς τε ταὐτὸν εἰχέτην τέλος.
(761)  Τροφός: ἐγὼ διπλᾶς δὲ τάσδε χειρωναξίας
(762)  Τροφός: ἔχουσʼ Ὀρέστην ἐξεδεξάμην πατρί·
(763)  Τροφός: τεθνηκότος δὲ νῦν τάλαινα πεύθομαι.
(764)  Τροφός: στείχω δʼ ἐπʼ ἄνδρα τῶνδε λυμαντήριον
(765)  Τροφός: οἴκων, θέλων δὲ τόνδε πεύσεται λόγον.
(766)  Χορός: πῶς οὖν κελεύει νιν μολεῖν ἐσταλμένον;
(767)  Τροφός: ἦ πῶς; λέγʼ αὖθις, ὡς μάθω σαφέστερον.
(768)  Χορός: εἰ ξὺν λοχίταις εἴτε καὶ μονοστιβῆ.
(769)  Τροφός: ἄγειν κελεύει δορυφόρους ὀπάονας.
(770)  Χορός: μή νυν σὺ ταῦτʼ ἄγγελλε δεσπότου στύγει·
(771)  Χορός: ἀλλʼ αὐτὸν ἐλθεῖν, ὡς ἀδειμάντως κλύῃ,
(772)  Χορός: ἄνωχθʼ ὅσον τάχιστα γηθούσῃ φρενί.
(773)  Χορός: ἐν ἀγγέλῳ γὰρ κυπτὸς ὀρθοῦται λόγος.
(774)  Τροφός: ἀλλʼ ἦ φρονεῖς εὖ τοῖσι νῦν ἠγγελμένοις;
(775)  Χορός: ἀλλʼ εἰ τροπαίαν Ζεὺς κακῶν θήσει ποτέ.
(776)  Τροφός: καὶ πῶς; Ὀρέστης ἐλπὶς οἴχεται δόμων.
(777)  Χορός: οὔπω· κακός γε μάντις ἂν γνοίη τάδε.
(778)  Τροφός: τί φής; ἔχεις τι τῶν λελεγμένων δίχα;
(779)  Χορός: ἄγγελλʼ ἰοῦσα, πρᾶσσε τἀπεσταλμένα.
(780)  Χορός: μέλει θεοῖσιν ὧνπερ ἂν μέλῃ πέρι.
(781)  Τροφός: ἀλλʼ εἶμι καὶ σοῖς ταῦτα πείσομαι λόγοις.
(782)  Τροφός: γένοιτο δʼ ὡς ἄριστα σὺν θεῶν δόσει.
(783y) === Chor ===
(783x) == Strophe 1 ==
(783)  Χορός: νῦν παραιτουμένᾳ μοι, πάτερ
(784)  Χορός: Ζεῦ θεῶν Ὀλυμπίων,
(785)  Χορός: δὸς τύχας τυχεῖν δόμου κυρίως
(786)  Χορός: τὰ σώφρονʼ εὖ μαιομένοις ἰδεῖν.
(787)  Χορός: διὰ δίκας πᾶν ἔπος
(788)  Χορός: ἔλακον· ὦ Ζεῦ, σύ νιν φυλάσσοις.
(789x) === ephymn 1 ===
(789)  Χορός: ἓ ἕ, πρὸ δὲ δὴ ʼχθρῶν
(790)  Χορός: τὸν ἔσωθεν μελάθρων, Ζεῦ,
(791)  Χορός: θές, ἐπεί νιν μέγαν ἄρας,
(792)  Χορός: δίδυμα καὶ τριπλᾶ
(793)  Χορός: παλίμποινα θέλων ἀμείψει.
(794x) == Antistrophe 1 ==
(794)  Χορός: ἴσθι δʼ ἀνδρὸς φίλου πῶλον εὖ‖νιν
(795)  Χορός: ζυγέντʼ ἐν ἅρμασιν
(796)  Χορός: πημάτων. σὺ δʼ ἐν δρόμῳ προστιθεὶς
(797)  Χορός: μέτρον κτίσον σῳζόμενον ῥυθμὸν
(798)  Χορός: τοῦτʼ ἰδεῖν διὰ πέδον
(799)  Χορός: ἀνομένων βημάτων ὄρεγμα;
(800x) == Strophe 2 ==
(800)  Χορός: οἵ τʼ ἔσω δωμάτων
(801)  Χορός: πλουτογαθῆ μυχὸν νομίζετε,
(802)  Χορός: κλῦτε, σύμφρονες θεοί·
(803)  Χορός: ἄγετε τῶν πάλαι πεπραγμένων
(804)  Χορός: λύσασθʼ αἷμα προσφάτοις δίκαις.
(805)  Χορός: γέρων φόνος μηκέτʼ ἐν δόμοις τέκοι.
(806x) === ephymn 2 ===
(806)  Χορός: τὸ δὲ καλῶς κτίμενον ὦ μέγα ναίων
(807)  Χορός: στόμιον, εὖ δὸς ἀνιδεῖν δόμον ἀνδρός,
(808)  Χορός: καί νιν ἐλευθερίας φῶς
(809)  Χορός: λαμπρὸν ἰδεῖν φιλίοις
(810)  Χορός: ὄμμασιν ἐκ δνοφερᾶς καλύπτρας.
(811x) == Antistrophe 2 ==
(811)  Χορός: ξυλλάβοι δʼ ἐνδίκως
(812)  Χορός: παῖς ὁ Μαίας, ἐπεὶ φορώτατος
(813)  Χορός: πρᾶξιν οὐρίαν θέλων·
(815)  Χορός: πολλὰ δʼ ἄλλα φανεῖ χρηίζων κρυπτά.
(816)  Χορός: ἄσκοπον δʼ ἔπος λέγων
(817)  Χορός: νύκτα πρό τʼ ὀμμάτων σκότον φέρει,
(818)  Χορός: καθʼ ἡμέραν δʼ οὐδὲν ἐμφανέστερος.
(819x) == Strophe 3 ==
(819)  Χορός: καὶ τότʼ ἤδη κλυτὸν
(820)  Χορός: δωμάτων λυτήριον,
(821)  Χορός: θῆλυν οὐριοστάταν οὐδʼ
(822)  Χορός: ὀξύκρεκτον γοα‖τᾶν
(823)  Χορός: νόμον θήσομεν· πλεῖ τάδʼ εὖ·
(825)  Χορός: ἐμὸν ἐμὸν κέρδος αὔξεται τόδʼ· ἄ‖τα
(826)  Χορός: δʼ ἀποστατεῖ φίλων.
(827x) === ephymn 3 ===
(827)  Χορός: σὺ δὲ θαρσῶν, ὅταν ἥκῃ μέρος ἔργων,
(828)  Χορός: ἐπαΰσας πατρὸς αὐδὰν
(829)  Χορός: θροούσᾳ πρὸς σὲ τέκνον πατρὸς αὐδὰν
(830)  Χορός: καὶ πέραινʼ ἀνεπίμομφον ἄταν.
(831x) == Antistrophe 3 ==
(831)  Χορός: Περσέως τʼ ἐν φρεσὶν
(832)  Χορός: καρδίαν ἀνασχεθών,
(833)  Χορός: τοῖς θʼ ὑπὸ χθονὸς φίλοισιν,
(834)  Χορός: τοῖς τʼ ἄνωθεν πρόπρασ‖σε
(835)  Χορός: χάριν ὀργᾶς λυγρᾶς, ἔνδοθεν
(836)  Χορός: φόνιον ἄταν τιθείς, τὸν αἴτιον δʼ
(837)  Χορός: ἐξαπολλύων μόρου.
(838x) === Episode ===
(838)  Αἴγισθος: ἥκω μὲν οὐκ ἄκλητος, ἀλλʼ ὑπάγγελος·
(839)  Αἴγισθος: νέαν φάτιν δὲ πεύθομαι λέγειν τινὰς
(840)  Αἴγισθος: ξένους μολόντας οὐδαμῶς ἐφίμερον,
(841)  Αἴγισθος: μόρον δʼ Ὀρέστου. καὶ τόδʼ ἀμφέρειν δόμοις
(842)  Αἴγισθος: γένοιτʼ ἂν ἄχθος δειματοσταγὲς φόνῳ
(843)  Αἴγισθος: τῷ πρόσθεν ἑλκαίνουσι καὶ δεδηγμένοις.
(844)  Αἴγισθος: πῶς ταῦτʼ ἀληθῆ καὶ βλέποντα δοξάσω;
(845)  Αἴγισθος: ἢ πρὸς γυναικῶν δειματούμενοι λόγοι
(846)  Αἴγισθος: πεδάρσιοι θρῴσκουσι, θνῄσκοντες μάτην;
(847)  Αἴγισθος: τί τῶνδʼ ἂν εἴποις ὥστε δηλῶσαι φρενί;
(848)  Χορός: ἠκούσαμεν μέν, πυνθάνου δὲ τῶν ξένων
(849)  Χορός: ἔσω παρελθών. οὐδὲν ἀγγέλων σθένος
(850)  Χορός: ὡς αὐτὸν αὐτῶν ἄνδρα πεύθεσθαι πάρα.
(851)  Αἴγισθος: ἰδεῖν ἐλέγξαι τʼ αὖ θέλω τὸν ἄγγελον,
(852)  Αἴγισθος: εἴτʼ αὐτὸς ἦν θνῄσκοντος ἐγγύθεν παρών,
(853)  Αἴγισθος: εἴτʼ ἐξ ἀμαυρᾶς κληδόνος λέγει μαθών.
(854)  Αἴγισθος: οὔτοι φρένʼ ἂν κλέψειεν ὠμματωμένην.
(855x) == Anapäste ==
(855)  Χορός: Ζεῦ Ζεῦ, τί λέγω, πόθεν ἄρξωμαι
(856)  Χορός: τάδʼ ἐπευχομένη κἀπιθεάζουσʼ,
(857)  Χορός: ὑπὸ δʼ εὐνοίας
(858)  Χορός: πῶς ἴσον εἰποῦσʼ ἀνύσωμαι;
(859)  Χορός: νῦν γὰρ μέλλουσι μιανθεῖσαι
(860)  Χορός: πειραὶ κοπάνων ἀνδροδαΐκτων
(861)  Χορός: ἢ πάνυ θήσειν Ἀγαμεμνονίων
(862)  Χορός: οἴκων ὄλεθρον διὰ παντός,
(863)  Χορός: ἢ πῦρ καὶ φῶς ἐπʼ ἐλευθερίᾳ
(864)  Χορός: δαίων ἀρχάς τε πολισσονόμους
(865)  Χορός: πατέρων θʼ ἕξει μέγαν ὄλβον.
(866)  Χορός: τοιάνδε πάλην μόνος ὢν ἔφεδρος
(867)  Χορός: δισσοῖς μέλλει θεῖος Ὀρέστης
(868)  Χορός: ἅψειν. εἴη δʼ ἐπὶ νίκῃ.
(869)  Αἴγισθος: ἒ ἔ, ὀτοτοτοῖ.
(870)  Χορός: ἔα ἔα μάλα·
(871)  Χορός: πῶς ἔχει; πῶς κέκρανται δόμοις;
(872)  Χορός: ἀποσταθῶμεν πράγματος τελουμένου,
(873)  Χορός: ὅπως δοκῶμεν τῶνδʼ ἀναίτιαι κακῶν
(874)  Χορός: εἶναι· μάχης γὰρ δὴ κεκύρωται τέλος.
(875)  Οἰκέτης: οἴμοι, πανοίμοι δεσπότου πεπληγμένου·
(876)  Οἰκέτης: οἴμοι μάλʼ αὖθις ἐν τρίτοις προσφθέγμασιν.
(877)  Οἰκέτης: Αἴγισθος οὐκέτʼ ἔστιν. ἀλλʼ ἀνοίξατε
(878)  Οἰκέτης: ὅπως τάχιστα, καὶ γυναικείους πύλας
(879)  Οἰκέτης: μοχλοῖς χαλᾶτε· καὶ μάλʼ ἡβῶντος δὲ δεῖ,
(880)  Οἰκέτης: οὐχ ὡς δʼ ἀρῆξαι διαπεπραγμένῳ· τί γάρ;
(881)  Οἰκέτης: ἰοὺ ἰού.
(882)  Οἰκέτης: κωφοῖς ἀυτῶ καὶ καθεύδουσιν μάτην
(883)  Οἰκέτης: ἄκραντα βάζω; ποῖ Κλυταιμήστρα; τί δρᾷ;
(884)  Οἰκέτης: ἔοικε νῦν αὐτῆς ἐπὶ ξυροῦ πέλας
(884b)  Οἰκέτης: αὐχὴν πεσεῖσθαι πρὸς δίκην πεπληγμένος.
(885)  Κλυταιμνήστρα: τί δʼ ἐστὶ χρῆμα; τίνα βοὴν ἵστης δόμοις;
(886)  Οἰκέτης: τὸν ζῶντα καίνειν τοὺς τεθνηκότας λέγω.
(887)  Κλυταιμνήστρα: οἲ ʼγώ. ξυνῆκα τοὔπος ἐξ αἰνιγμάτων.
(888)  Κλυταιμνήστρα: δόλοις ὀλούμεθʼ, ὥσπερ οὖν ἐκτείναμεν.
(889)  Κλυταιμνήστρα: δοίη τις ἀνδροκμῆτα πέλεκυν ὡς τάχος·
(890)  Κλυταιμνήστρα: εἰδῶμεν εἰ νικῶμεν, ἢ νικώμεθα·
(891)  Κλυταιμνήστρα: ἐνταῦθα γὰρ δὴ τοῦδʼ ἀφικόμην κακοῦ.
(892)  Ὀρέστης: σὲ καὶ ματεύω· τῷδε δʼ ἀρκούντως ἔχει.
(893)  Κλυταιμνήστρα: οἲ ʼγώ. τέθνηκας, φίλτατʼ Αἰγίσθου βία.
(894)  Ὀρέστης: φιλεῖς τὸν ἄνδρα; τοιγὰρ ἐν ταὐτῷ τάφῳ
(895)  Ὀρέστης: κείσῃ· θανόντα δʼ οὔτι μὴ προδῷς ποτε.
(896)  Κλυταιμνήστρα: ἐπίσχες, ὦ παῖ, τόνδε δʼ αἴδεσαι, τέκνον,
(897)  Κλυταιμνήστρα: μαστόν, πρὸς ᾧ σὺ πολλὰ δὴ βρίζων ἅμα
(898)  Κλυταιμνήστρα: οὔλοισιν ἐξήμελξας εὐτραφὲς γάλα.
(899)  Ὀρέστης: Πυλάδη τί δράσω; μητέρʼ αἰδεσθῶ κτανεῖν;
(900)  Πυλάδης: ποῦ δὴ τὰ λοιπὰ Λοξίου μαντεύματα
(901)  Πυλάδης: τὰ πυθόχρηστα, πιστὰ δʼ εὐορκώματα;
(902)  Πυλάδης: ἅπαντας ἐχθροὺς τῶν θεῶν ἡγοῦ πλέον.
(903)  Ὀρέστης: κρίνω σὲ νικᾶν, καὶ παραινεῖς μοι καλῶς.
(904)  Ὀρέστης: ἕπου, πρὸς αὐτὸν τόνδε σὲ σφάξαι θέλω.
(905)  Ὀρέστης: καὶ ζῶντα γάρ νιν κρείσσονʼ ἡγήσω πατρός·
(906)  Ὀρέστης: τούτῳ θανοῦσα ξυγκάθευδʼ, ἐπεὶ φιλεῖς
(907)  Ὀρέστης: τὸν ἄνδρα τοῦτον, ὃν δʼ ἐχρῆν φιλεῖν στυγεῖς.
(908)  Κλυταιμνήστρα: ἐγώ σʼ ἔθρεψα, σὺν δὲ γηράναι θέλω.
(909)  Ὀρέστης: πατροκτονοῦσα γὰρ ξυνοικήσεις ἐμοί;
(910)  Κλυταιμνήστρα: ἡ Μοῖρα τούτων, ὦ τέκνον, παραιτία.
(911)  Ὀρέστης: καὶ τόνδε τοίνυν Μοῖρʼ ἐπόρσυνεν μόρον.
(912)  Κλυταιμνήστρα: οὐδὲν σεβίζῃ γενεθλίους ἀράς, τέκνον;
(913)  Ὀρέστης: τεκοῦσα γάρ μʼ ἔρριψας ἐς τὸ δυστυχές.
(914)  Κλυταιμνήστρα: οὔτοι σʼ ἀπέρριψʼ εἰς δόμους δορυξένους.
(915)  Ὀρέστης: αἰκῶς ἐπράθην ὢν ἐλευθέρου πατρός.
(916)  Κλυταιμνήστρα: ποῦ δῆθʼ ὁ τῖμος, ὅντινʼ ἀντεδεξάμην;
(917)  Ὀρέστης: αἰσχύνομαί σοι τοῦτʼ ὀνειδίσαι σαφῶς.
(918)  Κλυταιμνήστρα: μὴ ἀλλʼ εἴφʼ ὁμοίως καὶ πατρὸς τοῦ σοῦ μάτας.
(919)  Ὀρέστης: μὴ ʼλεγχε τὸν πονοῦντʼ ἔσω καθημένη.
(920)  Κλυταιμνήστρα: ἄλγος γυναιξὶν ἀνδρὸς εἴργεσθαι, τέκνον.
(921)  Ὀρέστης: τρέφει δέ γʼ ἀνδρὸς μόχθος ἡμένας ἔσω.
(922)  Κλυταιμνήστρα: κτενεῖν ἔοικας, ὦ τέκνον, τὴν μητέρα.
(923)  Ὀρέστης: σύ τοι σεαυτήν, οὐκ ἐγώ, κατακτενεῖς.
(924)  Κλυταιμνήστρα: ὅρα, φύλαξαι μητρὸς ἐγκότους κύνας.
(925)  Ὀρέστης: τὰς τοῦ πατρὸς δὲ πῶς φύγω, παρεὶς τάδε;
(926)  Κλυταιμνήστρα: ἔοικα θρηνεῖν ζῶσα πρὸς τύμβον μάτην.
(927)  Ὀρέστης: πατρὸς γὰρ αἶσα τόνδε σοὐρίζει μόρον.
(928)  Κλυταιμνήστρα: οἲ ʼγὼ τεκοῦσα τόνδʼ ὄφιν ἐθρεψάμην.
(929)  Ὀρέστης: ἦ κάρτα μάντις οὑξ ὀνειράτων φόβος.
(930)  Ὀρέστης: ἔκανες ὃν οὐ χρῆν, καὶ τὸ μὴ χρεὼν πάθε.
(931)  Χορός: στένω μὲν οὖν καὶ τῶνδε συμφορὰν διπλῆν.
(932)  Χορός: ἐπεὶ δὲ πολλῶν αἱμάτων ἐπήκρισε
(933)  Χορός: τλήμων Ὀρέστης, τοῦθʼ ὅμως αἱρούμεθα,
(934)  Χορός: ὀφθαλμὸν οἴκων μὴ πανώλεθρον πεσεῖν.
(935y) === Chor ===
(935x) == Strophe 1 ==
(935)  Χορός: ἔμολε μὲν δίκα Πριαμίδαις χρόνῳ,
(936)  Χορός: βαρύδικος ποινά·
(937)  Χορός: ἔμολε δʼ ἐς δόμον τὸν Ἀγαμέμνονος
(938)  Χορός: διπλοῦς λέων, διπλοῦς Ἄρης.
(939)  Χορός: ἔλασε δʼ ἐς τὸ πᾶν
(940)  Χορός: ὁ πυθόχρηστος φυγὰς
(941)  Χορός: θεόθεν εὖ φραδαῖσιν ὡρμημένος.
(942x) === ephymn 1 ===
(942)  Χορός: ἐπολολύξατʼ ὦ δεσποσύνων δόμων
(943)  Χορός: ἀναφυγᾶς κακῶν καὶ κτεάνων τριβᾶς
(944)  Χορός: ὑπαὶ δυοῖν μιαστόροιν,
(945)  Χορός: δυσοίμου τύχας.
(946x) == Antistrophe 1 ==
(946)  Χορός: ἔμολε δʼ ᾧ μέλει κρυπταδίου μάχας
(947)  Χορός: δολιόφρων ποινά·
(948)  Χορός: ἔθιγε δʼ ἐν μάχᾳ χερὸς ἐτήτυμος
(949)  Χορός: Διὸς κόρα—Δίκαν δέ νιν
(950)  Χορός: προσαγορεύομεν βροτοὶ τυχόντες καλῶς—
(951)  Χορός: ὀλέθριον πνέουσʼ ἐν ἐχθροῖς κότον.
(942ax) === ephymn 1 ===
(942a)  Χορός: ἐπολολύξατʼ ὦ δεσποσύνων δόμων
(943a)  Χορός: ἀναφυγᾶς κακῶν καὶ κτεάνων τριβᾶς
(944a)  Χορός: ὑπαὶ δυοῖν μιαστόροιν,
(945a)  Χορός: δυσοίμου τύχας.
(953x) == Strophe 2 ==
(953)  Χορός: τά περ ὁ Λοξίας ὁ Παρνασσίας
(954)  Χορός: μέγαν ἔχων μυχὸν χθονὸς ἐπωρθία‖ξεν
(955)  Χορός: ἀδόλως δόλοις
(956)  Χορός: βλάβαν ἐγχρονισθεῖσαν ἐποίχεται.
(957)  Χορός: κρατεῖταί πως τὸ θεῖον παρὰ τὸ μὴ
(958)  Χορός: ὑπουργεῖν κακοῖς.
(960)  Χορός: ἄξια δʼ οὐρανοῦχον ἀρχὰν σέβειν.
(961x) === ephymn 2 ===
(961)  Χορός: πάρα τε φῶς ἰδεῖν
(962)  Χορός: μέγα τʼ ἀφῃρέθην ψάλιον οἰκέων.
(963)  Χορός: ἄναγε μὰν δόμοι· πολὺν ἄγαν χρόνον
(964)  Χορός: χαμαιπετεῖς ἔκεισθʼ ἀεί.
(965x) == Antistrophe 2 ==
(965)  Χορός: τάχα δὲ παντελὴς χρόνος ἀμείψεται
(966)  Χορός: πρόθυρα δωμάτων, ὅταν ἀφʼ ἑστίας
(967)  Χορός: πᾶν ἐλαθῇ μύσος
(968)  Χορός: καθαρμοῖσιν ἀτᾶν ἐλατηρίοις.
(969)  Χορός: τύχαι δʼ εὐπροσωποκοῖται τὸ πᾶν
(970)  Χορός: ἰδεῖν ἀκοῦσαι πρευμενεῖς
(971)  Χορός: μετοίκοις δόμων πεσοῦνται πάλιν.
(972x) === ephymn 2 ===
(972)  Χορός: πάρα τε φῶς ἰδεῖν
(962a)  Χορός: μέγα τʼ ἀφῃρέθην ψάλιον οἰκέων.
(963a)  Χορός: ἄναγε μὰν δόμοι· πολὺν ἄγαν χρόνον
(964a)  Χορός: χαμαιπετεῖς ἔκεισθʼ ἀεί.
(973x) === Episode ===
(973)  Ὀρέστης: ἴδεσθε χώρας τὴν διπλῆν τυραννίδα
(974)  Ὀρέστης: πατροκτόνους τε δωμάτων πορθήτορας.
(975)  Ὀρέστης: σεμνοὶ μὲν ἦσαν ἐν θρόνοις τόθʼ ἥμενοι,
(976)  Ὀρέστης: φίλοι δὲ καὶ νῦν, ὡς ἐπεικάσαι πάθη
(977)  Ὀρέστης: πάρεστιν, ὅρκος τʼ ἐμμένει πιστώμασι.
(978)  Ὀρέστης: ξυνώμοσαν μὲν θάνατον ἀθλίῳ πατρὶ
(979)  Ὀρέστης: καὶ ξυνθανεῖσθαι· καὶ τάδʼ εὐόρκως ἔχει.
(980)  Ὀρέστης: ἴδεσθε δʼ αὖτε, τῶνδʼ ἐπήκοοι κακῶν,
(981)  Ὀρέστης: τὸ μηχάνημα, δεσμὸν ἀθλίῳ πατρί,
(982)  Ὀρέστης: πέδας τε χειροῖν καὶ ποδοῖν ξυνωρίδα.
(983)  Ὀρέστης: ἐκτείνατʼ αὐτὸ καὶ κύκλῳ παρασταδὸν
(984)  Ὀρέστης: στέγαστρον ἀνδρὸς δείξαθʼ, ὡς ἴδῃ πατήρ,
(985)  Ὀρέστης: οὐχ οὑμός, ἀλλʼ ὁ πάντʼ ἐποπτεύων τάδε
(986)  Ὀρέστης: Ἥλιος, ἄναγνα μητρὸς ἔργα τῆς ἐμῆς,
(987)  Ὀρέστης: ὡς ἂν παρῇ μοι μάρτυς ἐν δίκῃ ποτέ,
(988)  Ὀρέστης: ὡς τόνδʼ ἐγὼ μετῆλθον ἐνδίκως μόρον
(989)  Ὀρέστης: τὸν μητρός· Αἰγίσθου γὰρ οὐ λέγω μόρον·
(990)  Ὀρέστης: ἔχει γὰρ αἰσχυντῆρος, ὡς νόμος, δίκην·
(991)  Ὀρέστης: ἥτις δʼ ἐπʼ ἀνδρὶ τοῦτʼ ἐμήσατο στύγος,
(992)  Ὀρέστης: ἐξ οὗ τέκνων ἤνεγχʼ ὑπὸ ζώνην βάρος,
(993)  Ὀρέστης: φίλον τέως, νῦν δʼ ἐχθρόν, ὡς φαίνει, κακόν,
(994)  Ὀρέστης: τί σοι δοκεῖ; μύραινά γʼ εἴτʼ ἔχιδνʼ ἔφυ
(995)  Ὀρέστης: σήπειν θιγοῦσʼ ἂν ἄλλον οὐ δεδηγμένον
(996)  Ὀρέστης: τόλμης ἕκατι κἀκδίκου φρονήματος.
(997)  Ὀρέστης: τί νιν προσείπω, κἂν τύχω μάλʼ εὐστομῶν;
(998)  Ὀρέστης: ἄγρευμα θηρός, ἢ νεκροῦ ποδένδυτον
(999)  Ὀρέστης: δροίτης κατασκήνωμα; δίκτυον μὲν οὖν,
(1000)  Ὀρέστης: ἄρκυν τʼ ἂν εἴποις καὶ ποδιστῆρας πέπλους.
(1001)  Ὀρέστης: τοιοῦτον ἂν κτήσαιτο φηλήτης ἀνήρ,
(1002)  Ὀρέστης: ξένων ἀπαιόλημα κἀργυροστερῆ
(1003)  Ὀρέστης: βίον νομίζων, τῷδέ τʼ ἂν δολώματι
(1004)  Ὀρέστης: πολλοὺς ἀναιρῶν πολλὰ θερμαίνοι φρένα.
(1005)  Ὀρέστης: τοιάδʼ ἐμοὶ ξύνοικος ἐν δόμοισι μὴ
(1006)  Ὀρέστης: γένοιτʼ· ὀλοίμην πρόσθεν ἐκ θεῶν ἄπαις.
(1007x) == Anapäste ==
(1007)  Χορός: αἰαῖ αἰαῖ μελέων ἔργων·
(1008)  Χορός: στυγερῷ θανάτῳ διεπράχθης.
(1008b)  Χορός: ἒ ἔ,
(1009)  Χορός: μίμνοντι δὲ καὶ πάθος ἀνθεῖ.
(1010)  Ὀρέστης: ἔδρασεν ἢ οὐκ ἔδρασε; μαρτυρεῖ δέ μοι
(1011)  Ὀρέστης: φᾶρος τόδʼ, ὡς ἔβαψεν Αἰγίσθου ξίφος.
(1012)  Ὀρέστης: φόνου δὲ κηκὶς ξὺν χρόνῳ ξυμβάλλεται,
(1013)  Ὀρέστης: πολλὰς βαφὰς φθείρουσα τοῦ ποικίλματος.
(1014)  Ὀρέστης: νῦν αὐτὸν αἰνῶ, νῦν ἀποιμώζω παρών,
(1015)  Ὀρέστης: πατροκτόνον θʼ ὕφασμα προσφωνῶν τόδε.
(1016)  Ὀρέστης: ἀλγῶ μὲν ἔργα καὶ πάθος γένος τε πᾶν,
(1017)  Ὀρέστης: ἄζηλα νίκης τῆσδʼ ἔχων μιάσματα.
(1018x) == Anapäste ==
(1018)  Χορός: οὔτις μερόπων ἀσινὴς βίοτον
(1019)  Χορός: διὰ παντὸς ἀπήμονʼ ἀμείψει.
(1020)  Χορός: ἒ ἔ,
(1020b)  Χορός: μόχθος δʼ ὁ μὲν αὐτίχʼ, ὁ δʼ ἥξει.
(1021)  Ὀρέστης: ἀλλʼ, ὡς ἂν εἰδῆτʼ, οὐ γὰρ οἶδʼ ὅπη τελεῖ,
(1022)  Ὀρέστης: ὥσπερ ξὺν ἵπποις ἡνιοστροφῶ δρόμου
(1023)  Ὀρέστης: ἐξωτέρω· φέρουσι γὰρ νικώμενον
(1024)  Ὀρέστης: φρένες δύσαρκτοι· πρὸς δὲ καρδίᾳ φόβος
(1025)  Ὀρέστης: ᾄδειν ἕτοιμος ἠδʼ ὑπορχεῖσθαι κότῳ.
(1026)  Ὀρέστης: ἕως δʼ ἔτʼ ἔμφρων εἰμί, κηρύσσω φίλοις
(1027)  Ὀρέστης: κτανεῖν τέ φημι μητέρʼ οὐκ ἄνευ δίκης,
(1028)  Ὀρέστης: πατροκτόνον μίασμα καὶ θεῶν στύγος.
(1029)  Ὀρέστης: καὶ φίλτρα τόλμης τῆσδε πλειστηρίζομαι
(1030)  Ὀρέστης: τὸν πυθόμαντιν Λοξίαν, χρήσαντʼ ἐμοὶ
(1031)  Ὀρέστης: πράξαντι μὲν ταῦτʼ ἐκτὸς αἰτίας κακῆς
(1032)  Ὀρέστης: εἶναι, παρέντα δʼ—οὐκ ἐρῶ τὴν ζημίαν·
(1033)  Ὀρέστης: τόξῳ γὰρ οὔτις πημάτων ἐφίξεται.
(1034)  Ὀρέστης: καὶ νῦν ὁρᾶτέ μʼ, ὡς παρεσκευασμένος
(1035)  Ὀρέστης: ξὺν τῷδε θαλλῷ καὶ στέφει προσίξομαι
(1036)  Ὀρέστης: μεσόμφαλόν θʼ ἵδρυμα, Λοξίου πέδον,
(1037)  Ὀρέστης: πυρός τε φέγγος ἄφθιτον κεκλημένον,
(1038)  Ὀρέστης: φεύγων τόδʼ αἷμα κοινόν· οὐδʼ ἐφʼ ἑστίαν
(1039)  Ὀρέστης: ἄλλην τραπέσθαι Λοξίας ἐφίετο.
(1041)  Ὀρέστης: καὶ μαρτυρεῖν μὲν ὡς ἐπορσύνθη κακὰ
(1040)  Ὀρέστης: τάδʼ ἐν χρόνῳ μοι πάντας Ἀργείους λέγω·
(1042)  Ὀρέστης: ἐγὼ δʼ ἀλήτης τῆσδε γῆς ἀπόξενος,
(1043)  Ὀρέστης: ζῶν καὶ τεθνηκὼς τάσδε κληδόνας λιπών.
(1044)  Χορός: ἀλλʼ εὖ γʼ ἔπραξας, μηδʼ ἐπιζευχθῇς στόμα
(1045)  Χορός: φήμῃ πονηρᾷ μηδʼ ἐπιγλωσσῶ κακά,
(1046)  Χορός: ἐλευθερώσας πᾶσαν Ἀργείων πόλιν,
(1047)  Χορός: δυοῖν δρακόντοιν εὐπετῶς τεμὼν κάρα.
(1048)  Ὀρέστης: ἆ, ἆ.
(1048b)  Ὀρέστης: δμωαὶ γυναῖκες, αἵδε Γοργόνων δίκην
(1049)  Ὀρέστης: φαιοχίτωνες καὶ πεπλεκτανημέναι
(1050)  Ὀρέστης: πυκνοῖς δράκουσιν· οὐκέτʼ ἂν μείναιμʼ ἐγώ.
(1051)  Χορός: τίνες σε δόξαι, φίλτατʼ ἀνθρώπων πατρί,
(1052)  Χορός: στροβοῦσιν; ἴσχε, μὴ φόβου νικῶ πολύ.
(1053)  Ὀρέστης: οὐκ εἰσὶ δόξαι τῶνδε πημάτων ἐμοί·
(1054)  Ὀρέστης: σαφῶς γὰρ αἵδε μητρὸς ἔγκοτοι κύνες.
(1055)  Χορός: ποταίνιον γὰρ αἷμά σοι χεροῖν ἔτι·
(1056)  Χορός: ἐκ τῶνδέ τοι ταραγμὸς ἐς φρένας πίτνει.
(1057)  Ὀρέστης: ἄναξ Ἄπολλον, αἵδε πληθύουσι δή,
(1058)  Ὀρέστης: κἀξ ὀμμάτων στάζουσιν αἷμα δυσφιλές.
(1059)  Χορός: εἷς σοὶ καθαρμός· Λοξίας δὲ προσθιγὼν
(1060)  Χορός: ἐλεύθερόν σε τῶνδε πημάτων κτίσει.
(1061)  Ὀρέστης: ὑμεῖς μὲν οὐχ ὁρᾶτε τάσδʼ, ἐγὼ δʼ ὁρῶ·
(1062)  Ὀρέστης: ἐλαύνομαι δὲ κοὐκέτʼ ἂν μείναιμʼ ἐγὼ.
(1063)  Χορός: ἀλλʼ εὐτυχοίης, καί σʼ ἐποπτεύων πρόφρων
(1064)  Χορός: θεὸς φυλάσσοι καιρίοισι συμφοραῖς.
(1065x) == Anapäste ==
(1065)  Χορός: ὅδε τοι μελάθροις τοῖς βασιλείοις
(1066)  Χορός: τρίτος αὖ χειμὼν
(1067)  Χορός: πνεύσας γονίας ἐτελέσθη.
(1068)  Χορός: παιδοβόροι μὲν πρῶτον ὑπῆρξαν
(1069)  Χορός: μόχθοι τάλανές τε Θυέστου·
(1070)  Χορός: δεύτερον ἀνδρὸς βασίλεια πάθη·
(1071)  Χορός: λουτροδάικτος δʼ ὤλετʼ Ἀχαιῶν
(1072)  Χορός: πολέμαρχος ἀνήρ·
(1073)  Χορός: νῦν δʼ αὖ τρίτος ἦλθέ ποθεν σωτήρ,
(1074)  Χορός: ἢ μόρον εἴπω;
(1075)  Χορός: ποῖ δῆτα κρανεῖ, ποῖ καταλήξει
(1076)  Χορός: μετακοιμισθὲν μένος ἄτης;
