(-10y) === Didascalia ===
(-10x) == Periocha G. Sulpici Apollinaris ==
(-10)  Sorōrem falsō crēditam meretrīculae
(-9)  Genere Andriae, Glycerium, vitiat Pamphilus
(-8)  Gravidāque factā dat fidem, uxōrem sibi
(-7)  Fore hanc; namque aliam pater ēī dēsponderat,
(-6)  Gnātam Chremētis, atque ut amōrem comperit,
(-5)  Simulat futūrās nūptiās, cupiēns suus
(-4)  Quid habēret animī fīlius cognōscere.
(-3)  Dāvī suāsū nōn repugnat Pamphilus.
(-2)  Sed ex Glyceriō nātum ut vīdit puerulum
(-1)  Chremēs, recūsat nūptiās, generum abdicat.
(0)  Hanc Pamphilō, aliam dat Charīnō conjugem.
(1x) === Prolog ===
(1)  PROLOGUS: Poēta cum prīmum animum ad scrībendum appulit,
(2)  PROLOGUS: id sibi negōtī crēdidit sōlum darī,
(3)  PROLOGUS: populō ut placērent quās fēcisset fābulās.
(4)  PROLOGUS: vērum aliter ēvenīre multō intellegit;
(5)  PROLOGUS: nam in prōlogīs scrībendīs operam abūtitur,
(6)  PROLOGUS: nōn quī argūmentum nārret sed quī malevolī
(7)  PROLOGUS: veteris poētae maledictīs respondeat.
(8)  PROLOGUS: nunc quam rem vitiō dent quaesō animum advortite.
(9)  PROLOGUS: Menander fēcit Andriam et Perinthiam.
(10)  PROLOGUS: quī utramvīs rēctē nōrit ambās nōverit:
(11)  PROLOGUS: nōn ita dissimilī sunt argūmentō, et tamen
(12)  PROLOGUS: dissimilī ōrātiōne sunt factae ac stilō.
(13)  PROLOGUS: quae convēnēre in Andriam ex Perinthiā
(14)  PROLOGUS: fatētur trānstulisse atque ūsum prō suīs.
(15)  PROLOGUS: id istī vituperant factum atque in eō disputant
(16)  PROLOGUS: contāminārī nōn decēre fābulās.
(17)  PROLOGUS: faciuntne intellegendō ut nīl intellegant?
(18)  PROLOGUS: quī cum hunc accūsant, Naevium Plautum Ennium
(19)  PROLOGUS: accūsant quōs hic noster auctōrēs habet,
(20)  PROLOGUS: quōrum aemulārī exoptat nēglegentiam
(21)  PROLOGUS: potius quam istōrum obscūram dīligentiam.
(22)  PROLOGUS: dehinc ut quiēscant porrō moneō et dēsinant
(23)  PROLOGUS: male dīcere, malefacta nē nōscant sua.
(24)  PROLOGUS: favēte, adeste aequō animō et rem cognōscite,
(25)  PROLOGUS: ut pernōscātis ecquid speī sit relicuum,
(26)  PROLOGUS: posthāc quās faciet dē integrō cōmoediās,
(27)  PROLOGUS: spectandae an exigendae sint vōbīs prius.
(28y) === Akt I ===
(28x) == Simo Sosia ==
(28)  SIMO SENEX: Vōs istaec intrō auferte: abīte. Sōsia,
(29)  SIMO SENEX: adēs dum: paucīs tē volō. dictum putā:
(30)  SOSIA LIBERTUS: nempe ut cūrentur rēctē haec? immō aliud. quid est
(31)  SOSIA LIBERTUS: quod tibi mea ars efficere hōc possit amplius?
(32)  SIMO SENEX: nīl istāc opus est arte ad hanc rem quam parō,
(33)  SIMO SENEX: sed eīs quās semper in tē intellēxī sitās,
(34)  SIMO SENEX: fidē et taciturnitāte. exspectō quid velīs.
(35)  SIMO SENEX: ego postquam tē ēmī, ā parvulō ut semper tibi
(36)  SIMO SENEX: apud mē jūsta et clēmēns fuerit servitus
(37)  SIMO SENEX: scīs. fēcī ex servō ut essēs lībertus mihi,
(38)  SIMO SENEX: proptereā quod servībās līberāliter:
(39)  SIMO SENEX: quod habuī summum pretium persolvī tibi.
(40)  SOSIA LIBERTUS: in memoriā habeō. haud mūtō factum. gaudeō
(41)  SOSIA LIBERTUS: sī tibi quid fēcī aut faciō quod placeat, Simō,
(42)  SOSIA LIBERTUS: et id grātum fuisse advorsum tē habeō grātiam.
(43)  SOSIA LIBERTUS: sed hoc mihi molestumst; nam istaec commemorātiō
(44)  SOSIA LIBERTUS: quasi exprobrātiōst immemoris beneficī.
(45)  SOSIA LIBERTUS: quīn tū ūnō verbō dīc quid est quod mē velīs.
(46)  SIMO SENEX: ita faciam. hoc prīmum in hāc rē praedīcō tibi:
(47)  SIMO SENEX: quās crēdis esse hās nōn sunt vērae nūptiae.
(48)  SOSIA LIBERTUS: cūr simulās igitur? rem omnem ā prīncipiō audiēs:
(49)  SIMO SENEX: eō pactō et gnātī vītam et cōnsilium meum
(50)  SIMO SENEX: cognōscēs et quid facere in hāc rē tē velim.
(51)  SIMO SENEX: nam is postquam excessit ex ephēbīs, Sōsia, et
(52)  SIMO SENEX: lībrius vīvendī fuit potestās (nam anteā
(53)  SIMO SENEX: quī scīre possēs aut ingenium nōscere,
(54)  SIMO SENEX: dum aetās metus magister prohibēbant? itast.)
(55)  SIMO SENEX: quod plērīque omnēs faciunt adulēscentulī,
(56)  SIMO SENEX: ut animum ad aliquod studium adjungant, aut equōs
(57)  SIMO SENEX: alere aut canēs ad vēnandum aut ad philosophōs,
(58)  SIMO SENEX: hōrum ille nīl ēgregiē praeter cētera
(59)  SIMO SENEX: studēbat et tamen omnia haec mediōcriter.
(60)  SIMO SENEX: gaudēbam. nōn injūriā; nam id arbitror
(61)  SOSIA LIBERTUS: apprīmē in vītā esse ūtile, ut nēquid nimis.
(62)  SIMO SENEX: sīc vīta erat: facile omnīs perferre ac patī;
(63)  SIMO SENEX: cum quibus erat cumque ūnā īs sēsē dēdere,
(64)  SIMO SENEX: eōrum obsequī studiīs, adversus nēminī,
(65)  SIMO SENEX: numquam praepōnēns sē illīs; ita ut facillimē
(66)  SIMO SENEX: sine invidiā laudem inveniās et amīcōs parēs.
(67)  SOSIA LIBERTUS: sapienter vītam īnstituit; namque hōc tempore
(68)  SOSIA LIBERTUS: obsequium amīcōs, vēritās odium parit.
(69)  SIMO SENEX: intereā mulier quaedam abhinc triennium
(70)  SIMO SENEX: ex Andrō commigrāvit hūc vīcīniae,
(71)  SIMO SENEX: inopiā et cognātōrum nēglegentiā
(72)  SIMO SENEX: coacta, ēgregiā fōrmā atque aetāte integrā.
(73)  SOSIA LIBERTUS: ei! vereor nēquid Andria apportet malī!
(74)  SIMO SENEX: prīmō haec pudīcē vītam parcē ac dūriter
(75)  SIMO SENEX: agēbat, lānā et tēlā vīctum quaeritāns;
(76)  SIMO SENEX: sed postquam amāns accessit pretium pollicēns
(77)  SIMO SENEX: ūnus et item alter, ita ut ingeniumst omnium
(78)  SIMO SENEX: hominum ab labōre prōclīve ad libīdinem,
(79)  SIMO SENEX: accēpit condiciōnem, dehinc quaestum occipit.
(80)  SIMO SENEX: quī tum illam amābant forte, ita ut fit, fīlium
(81)  SIMO SENEX: perdūxēre illūc, sēcum ut ūnā esset, meum.
(82)  SIMO SENEX: egomet continuō mēcum ‘certē captus est:
(83)  SIMO SENEX: habet’. observābam māne illōrum servulōs
(84)  SIMO SENEX: venientīs aut abeuntīs: rogitābam ‘heus puer,
(85)  SIMO SENEX: dīc sōdēs, quis herī Chrȳsidem habuit?’ nam Andriae
(86)  SIMO SENEX: illī id erat nōmen. teneō. Phaedrum aut Clīniam
(87)  SIMO SENEX: dīcēbant aut Nīcēratum; nam hī trēs simul
(88)  SIMO SENEX: amābant. ‘eho quid Pamphilus?’ ‘quid? symbolam
(89)  SIMO SENEX: dedit, cēnāvit.’ gaudēbam. item aliō diē
(90)  SIMO SENEX: quaerēbam: comperiēbam nīl ad Pamphilum
(91)  SIMO SENEX: quicquam attinēre. enimvērō spectātum satis
(92)  SIMO SENEX: putābam et magnum exemplum continentiae;
(93)  SIMO SENEX: nam quī cum ingeniīs cōnflīctātur ejus modī
(94)  SIMO SENEX: neque commovētur animus in eā rē tamen,
(95)  SIMO SENEX: sciās posse habēre jam ipsum suae vītae modum.
(96)  SIMO SENEX: cum id mihi placēbat tum ūnō ōre omnēs omnia
(97)  SIMO SENEX: bona dīcere et laudāre fortūnās meās,
(98)  SIMO SENEX: quī gnātum habērem tālī ingeniō praeditum.
(99)  SIMO SENEX: quid verbīs opus est? hāc fāmā impulsus Chremēs
(100)  SIMO SENEX: ultrō ad mē vēnit, ūnicam gnātam suam
(101)  SIMO SENEX: cum dōte summā fīliō uxōrem ut daret.
(102)  SIMO SENEX: placuit: dēspondī. hic nūptiīs dictust diēs.
(103)  SOSIA LIBERTUS: quid obstat cur nōn vērae fīant? audiēs.
(104)  SIMO SENEX: fermē in diēbus paucīs quibus haec ācta sunt
(105)  SIMO SENEX: Chrȳsis vīcīna haec moritur. ō factum bene!
(106)  SOSIA LIBERTUS: beāstī; eī metuī ā Chrȳside. ibi tum fīlius
(107)  SIMO SENEX: cum illīs quī amābant Chrȳsidem ūnā aderat frequēns;
(108)  SIMO SENEX: cūrābat ūnā fūnus; trīstis interim,
(109)  SIMO SENEX: nōnnumquam collacrimābat. placuit tum id mihi.
(110)  SIMO SENEX: sīc cōgitābam ‘hic parvae cōnsuētūdinis
(111)  SIMO SENEX: causa hujus mortem tam fert familiāriter:
(112)  SIMO SENEX: quid sī ipse amāsset? quid hic mihī faciet patrī?’
(113)  SIMO SENEX: haec ego putābam esse omnia hūmānī ingenī
(114)  SIMO SENEX: mānsuētīque animī officia. quid multīs moror?
(115)  SIMO SENEX: egomet quoque ejus causā in fūnus prōdeō,
(116)  SIMO SENEX: nīl suspicāns etiam malī. hem quid id est? sciēs.
(117)  SIMO SENEX: effertur; īmus. intereā inter mulierēs
(118)  SIMO SENEX: quae ibi aderant forte ūnam aspiciō adulēscentulam
(119)  SIMO SENEX: formā... bonā fortasse. et vultū, Sōsia,
(120)  SIMO SENEX: adeō modestō, adeō venustō ut nīl suprā.
(121)  SIMO SENEX: quia tum mihi lāmentārī praeter cēterās
(122)  SIMO SENEX: vīsast et quia erat fōrmā praeter cēterās
(123)  SIMO SENEX: honestā ac līberālī, accēdō ad pedisequās,
(124)  SIMO SENEX: quae sit rogō: sorōrem esse ajunt Chrȳsidis.
(125)  SIMO SENEX: percussit īlicō animum. attāt hoc illud est,
(126)  SIMO SENEX: hinc illae lacrumae, haec illast misericordia.
(127)  SOSIA LIBERTUS: quam timeō quōrsum ēvādās! fūnus interim
(128)  SIMO SENEX: prōcēdit: sequimur; ad sepulcrum vēnimus;
(129)  SIMO SENEX: in ignem impositast; flētur. intereā haec soror
(130)  SIMO SENEX: quam dīxī ad flammam accessit imprūdentius,
(131)  SIMO SENEX: satis cum perīclō. ibi tum exanimātus Pamphilus
(132)  SIMO SENEX: bene dissimulātum amōrem et cēlātum indicat:
(133)  SIMO SENEX: accurrit; mediam mulierem complectitur:
(134)  SIMO SENEX: ‘mea Glycerium,’ inquit ‘quid agis? cūr tē īs perditum?’
(135)  SIMO SENEX: tum illa, ut cōnsuētum facile amōrem cernerēs,
(136)  SIMO SENEX: rejēcit sē in eum flēns quam familiāriter!
(137)  SOSIA LIBERTUS: quid aīs? redeō inde īrātus atque aegrē ferēns;
(138)  SIMO SENEX: nec satis ad objūrgandum causae. dīceret
(139)  SIMO SENEX: ‘quid fēcī? quid commeruī aut peccāvī, pater?
(140)  SIMO SENEX: quae sēsē in ignem inicere voluit, prohibuī
(141)  SIMO SENEX: servāvī.’ honesta ōrātiōst. rēctē putās;
(142)  SOSIA LIBERTUS: nam sī illum objūrgēs vītae quī auxilium tulit,
(143)  SOSIA LIBERTUS: quid faciās illī quī dederit damnum aut malum?
(144)  SIMO SENEX: vēnit Chremēs postrīdiē ad mē clāmitāns:
(145)  SIMO SENEX: indignum facinus; comperisse Pamphilum
(146)  SIMO SENEX: prō uxōre habēre hanc peregrīnam. ego illud sēdulō
(147)  SIMO SENEX: negāre factum. ille īnstat factum. dēnique
(148)  SIMO SENEX: ita tum discēdō ab illō, ut quī sē fīliam
(149)  SIMO SENEX: neget datūrum. nōn tū ibi gnātum...? nē haec quidem
(150)  SIMO SENEX: satis vehemēns causa ad objūrgandum. quī? cedo.
(151)  SIMO SENEX: ‘tūte ipse hīs rēbus fīnem praescripstī, pater:
(152)  SIMO SENEX: prope adest cum aliēnō mōre vīvendumst mihi:
(153)  SIMO SENEX: sine nunc meō mē vīvere intereā modō.’
(154)  SOSIA LIBERTUS: quī igitur relictus est objūrgandī locus?
(155)  SIMO SENEX: sī propter amōrem uxōrem nōlet dūcere:
(156)  SIMO SENEX: ea prīmum ab illō animum advortenda injūriast;
(157)  SIMO SENEX: et nunc id operam dō, ut per falsās nūptiās
(158)  SIMO SENEX: vēra objūrgandī causa sit, sī dēneget;
(159)  SIMO SENEX: simul scelerātus Dāvus sī quid cōnsilī
(160)  SIMO SENEX: habet, ut cōnsūmat nunc cum nīl obsint dolī;
(161)  SIMO SENEX: quem ego crēdō manibus pedibusque obnīxē omnia
(162)  SIMO SENEX: factūrum, magis id adeō mihi ut incommodet
(163)  SIMO SENEX: quam ut obsequātur gnātō. quāpropter? rogās?
(164)  SIMO SENEX: mala mēns, malus animus. quem quidem ego sī sēnserō...
(165)  SIMO SENEX: sed quid opust verbīs? sīn ēveniat quod volō,
(166)  SIMO SENEX: in Pamphilō ut nīl sit morae, restat Chremēs
(167)  SIMO SENEX: cui mī expūrgandus est: et spērō cōnfore.
(168)  SIMO SENEX: nunc tuumst officium hās bene ut assimulēs nūptiās,
(169)  SIMO SENEX: perterrefaciās Dāvum, observēs fīlium
(170)  SIMO SENEX: quid agat, quid cum illō cōnsilī captet. sat est:
(171)  SOSIA LIBERTUS: cūrābō. eāmus nūnciam intrō: ī prae, sequar.
(172x) == Simo Davus ==
(172)  SIMO SENEX: Nōn dubiumst quīn uxōrem nōlit fīlius;
(173)  SIMO SENEX: ita Dāvum modo timēre sēnsī, ubi nūptiās
(174)  SIMO SENEX: futūrās esse audīvit. sed ipse exit forās.
(175)  DAVUS SERVUS: mīrābar hoc sī sīc abīret et erī semper lēnitās
(176)  DAVUS SERVUS: verēbar quōrsum ēvāderet.
(177)  DAVUS SERVUS: quī postquam audierat nōn datum īrī fīliō uxōrem suō,
(178)  DAVUS SERVUS: numquam cuiquam nostrum verbum fēcit neque id aegrē tulit.
(179)  SIMO SENEX: at nunc faciet neque, ut opīnor, sine tuō magnō malō.
(180)  DAVUS SERVUS: id voluit nōs sīc necopīnantīs dūcī falsō gaudiō,
(181)  DAVUS SERVUS: spērantīs jam āmōtō metū, interōscitantīs opprimī,
(182)  DAVUS SERVUS: ne esset spatium cōgitandī ad disturbandās nūptiās:
(183)  DAVUS SERVUS: astūtē. carnufex quae loquitur? erus est neque prōvīderam.
(184)  SIMO SENEX: Dāve. hem quid est? eho dum ad mē. quid hic vult? quid aīs? quā dē rē? rogās?
(185)  SIMO SENEX: meum gnātum rūmor est amāre. id populus cūrat scīlicet.
(186)  SIMO SENEX: hoccin agis an nōn? ego vērō istūc. sed nunc ea mē exquīrere
(187)  SIMO SENEX: inīquī patris est; nam quod antehāc fēcit nīl ad mē attinet.
(188)  SIMO SENEX: dum tempus ad eam rem tulit, sīvī animum ut explēret suum;
(189)  SIMO SENEX: nunc hic diēs aliam vītam dēfert, aliōs mōrēs postulat:
(190)  SIMO SENEX: dehinc postulō sīve aequumst tē ōrō, Dāve, ut redeat jam in viam.
(191)  SIMO SENEX: hoc quid sit? omnēs qui amant graviter sibi darī uxōrem ferunt.
(192)  DAVUS SERVUS: ita ajunt. tum sīquis magistrum cēpit ad eam rem improbum,
(193)  SIMO SENEX: ipsum animum aegrōtum ad dēteriōrem partem plērumque applicat.
(194)  DAVUS SERVUS: nōn hercle intellegō. nōn? hem. nōn: Dāvus sum, nōn Oedipus.
(195)  SIMO SENEX: nempe ergō apertē vīs quae restant mē loquī? sānē quidem.
(196)  SIMO SENEX: sī sēnserō hodiē quicquam in hīs tē nūptiīs
(197)  SIMO SENEX: fallāciae cōnārī quō fīant minus,
(198)  SIMO SENEX: aut velle in eā rē ostendī quam sīs callidus,
(199)  SIMO SENEX: verberibus caesum tē in pistrīnum, Dāve, dēdam usque ad necem,
(200)  SIMO SENEX: eā lēge atque ōmine ut, sī tē inde exēmerim, ego prō tē molam.
(201)  SIMO SENEX: quid, hoc intellextī? an nōndum etiam nē hoc quidem? immō callidē:
(202)  DAVUS SERVUS: ita apertē ipsam rem modo locūtu's, nīl circum itiōne ūsus ēs.
(203)  SIMO SENEX: ubivīs facilius passus sim quam in hāc rē mē dēlūdier.
(204)  DAVUS SERVUS: bona verba, quaesō! irrīdēs? nīl mē fallis. ēdīcō tibi:
(205)  SIMO SENEX: nē temere faciās; neque tū haud dīcās tibi nōn praedictum: cavē!
(206x) == Davus ==
(206)  DAVUS SERVUS: Enimvērō, Dāve, nīl locīst sēgnitiae neque socordiae,
(207)  DAVUS SERVUS: quantum intellēxī modo senis sententiam dē nūptiīs:
(208)  DAVUS SERVUS: quae sī nōn āstū prōvidentur, mē aut erum pessum dabunt.
(209)  DAVUS SERVUS: nec quid agam certumst, Pamphilumne adjūtem an auscultem senī.
(210)  DAVUS SERVUS: sī illum relinquō, ejus vītae timeō; sīn opitulōr, hujus minās,
(211)  DAVUS SERVUS: cui verba dare difficilest: prīmum jam dē amōre hoc comperit;
(212)  DAVUS SERVUS: mē īnfēnsus servat nēquam faciam nūptiīs fallāciam.
(213)  DAVUS SERVUS: sī sēnserit, periī: aut sī lubitum fuerit, causam cēperit
(214)  DAVUS SERVUS: quō jūre quāque injūriā praecipitem in pistrīnum dabit.
(215)  DAVUS SERVUS: ad haec mala hoc mī accēdit etiam: haec Andria,
(216)  DAVUS SERVUS: sī ista uxor sīve amīcast, gravida ē Pamphilōst.
(217)  DAVUS SERVUS: audīreque eōrumst operae pretium audāciam
(218)  DAVUS SERVUS: (nam inceptiōst āmentium, haud amantium):
(219)  DAVUS SERVUS: quidquid peperisset dēcrēvērunt tollere.
(220)  DAVUS SERVUS: et fingunt quandam inter sē nunc fallāciam
(221)  DAVUS SERVUS: cīvem Atticam esse hanc: ‘fuit ōlim quīdam senex
(222)  DAVUS SERVUS: mercātor; nāvem is frēgit apud Andrum īnsulam;
(223)  DAVUS SERVUS: is obiit mortem.’ ibi tum hanc ējectam Chrȳsidis
(224)  DAVUS SERVUS: patrem recēpisse orbam parvam. fābulae!
(225)  DAVUS SERVUS: miquidem hercle nōn fit vērī simile; atque ipsīs commentum placet.
(226)  DAVUS SERVUS: sed Mȳsis ab eā ēgreditur. at ego hinc mē ad forum ut
(227)  DAVUS SERVUS: conveniam Pamphilum, nē dē hāc rē pater imprūdentem opprimat.
(228x) == Mysis ==
(228)  MYSIS ANCILLA: Audīvī, Archylis, jamdūdum: Lesbiam addūcī jubēs.
(229)  MYSIS ANCILLA: sānē pol illa tēmulentast mulier et temerāria
(230)  MYSIS ANCILLA: nec satis digna cui committās prīmō partū mulierem.
(231)  MYSIS ANCILLA: tamen eam addūcam? importūnitātem spectāte aniculae
(232)  MYSIS ANCILLA: quia compōtrīx ejus est. dī, date facultātem obsecrō
(233)  MYSIS ANCILLA: huic pariendī atque illī in aliīs potius peccandī locum.
(234)  MYSIS ANCILLA: sed quidnam Pamphilum exanimātum videō? vereor quid siet.
(235)  MYSIS ANCILLA: opperiar, ut sciam num quidnam haec turba trīstitiae afferat.
(236x) == Pamphilus Mysis ==
(236)  PAMPHILUS ADULESCENS: Hoccinest hūmānum factū aut inceptū? hoccin officium patris?
(237)  MYSIS ANCILLA: quid illud est? prō deum fidem quid est, sī haec nōn contumēliast?
(238)  PAMPHILUS ADULESCENS: uxōrem dēcrērat dare sēsē mī hodiē: nōnne oportuit
(239)  PAMPHILUS ADULESCENS: praescīsse mē ante? nōnne prius commūnicātum oportuit?
(240)  MYSIS ANCILLA: miseram mē, quod verbum audiō!
(241)  PAMPHILUS ADULESCENS: quid? Chremēs, quī dēnegārat sē commissūrum mihi
(242)  PAMPHILUS ADULESCENS: gnātam suam uxōrem, id mūtāvit quia mē immūtātum videt?
(243)  PAMPHILUS ADULESCENS: itane obstinātē operam dat ut mē ā Glyceriō miserum abstrahat?
(244)  PAMPHILUS ADULESCENS: quod sī fit pereō funditus.
(245)  PAMPHILUS ADULESCENS: adeōn hominem esse invenustum aut īnfēlīcem quemquam ut ego sum!
(246)  PAMPHILUS ADULESCENS: prō deum atque hominum fidem!
(247)  PAMPHILUS ADULESCENS: nūllōn ego Chremētis pactō affīnitātem effugere poterō?
(248)  PAMPHILUS ADULESCENS: quot modīs contemptus sprētus! facta trānsacta omnia. hem
(249)  PAMPHILUS ADULESCENS: repudiātus repetor. quam ob rem? nisi sī id est quod suspicor:
(250)  PAMPHILUS ADULESCENS: aliquid mōnstrī alunt: ea quoniam nēminī obtrūdī potest,
(251)  PAMPHILUS ADULESCENS: ītur ad mē. ōrātiō haec mē miseram exanimāvit metū.
(252)  PAMPHILUS ADULESCENS: nam quid ego dīcam dē patre? āh
(253)  PAMPHILUS ADULESCENS: tantamne rem tam nēglegenter agere! praeteriēns modo
(254)  PAMPHILUS ADULESCENS: mī apud forum ‘uxor tibi dūcendast, Pamphile, hodiē’ inquit: ‘parā,
(255)  PAMPHILUS ADULESCENS: abi domum.’ id mihi vīsust dīcere ‘abi citō ac suspende tē.’
(256)  PAMPHILUS ADULESCENS: obstipuī. cēnsēn mē verbum potuisse ūllum prōloquī? aut
(257)  PAMPHILUS ADULESCENS: ūllam causam, ineptam saltem falsam inīquam? obmūtuī.
(258)  PAMPHILUS ADULESCENS: quod sī ego rescīssem id prius, quid facerem sīquis nunc mē roget:
(259)  PAMPHILUS ADULESCENS: aliquid facerem ut hoc nē facerem. sed nunc quid prīmum exsequar?
(260)  PAMPHILUS ADULESCENS: tot mē impediunt cūrae, quae meum animum dīvorsae trahunt:
(261)  PAMPHILUS ADULESCENS: amor, misericordia hujus, nūptiārum sollicitātiō,
(262)  PAMPHILUS ADULESCENS: tum patris pudor, quī mē tam lēnī passus est animō usque adhūc
(263)  PAMPHILUS ADULESCENS: quae meō cumque animō lubitumst facere. eīne ego ut advorser? ei mihi!
(264)  PAMPHILUS ADULESCENS: incertumst quid agam. misera timeō ‘incertum’ hoc quōrsus accidat.
(265)  MYSIS ANCILLA: sed nunc peropust aut hunc cum ipsā aut dē illā aliquid mē advorsum hunc loquī:
(266)  MYSIS ANCILLA: dum in dubiōst animus, paulō mōmentō hūc vel illūc impellitur.
(267)  PAMPHILUS ADULESCENS: quis hic loquitur? Mȳsis, salvē. ō salvē, Pamphile. quid agit? rogās?
(268)  MYSIS ANCILLA: labōrat ē dolōre atque ex hōc misera sollicitast, diem
(269)  MYSIS ANCILLA: quia ōlim in hunc sunt cōnstitūtae nūptiae. tum autem hoc timet,
(270)  MYSIS ANCILLA: nē dēserās sē. egone istūc cōnārī queam?
(271)  PAMPHILUS ADULESCENS: egon propter mē illam dēcipī miseram sinam,
(272)  PAMPHILUS ADULESCENS: quae mihi suum animum atque omnem vītam crēdidit,
(273)  PAMPHILUS ADULESCENS: quam ego animō ēgregiē cāram prō uxōre habuerim?
(274)  PAMPHILUS ADULESCENS: bene et pudīcē ejus doctum atque ēductum sinam
(275)  PAMPHILUS ADULESCENS: coāctum egestāte ingenium immūtārier?
(276)  PAMPHILUS ADULESCENS: nōn faciam. haud verear sī in tē sōlō sit situm;
(277)  MYSIS ANCILLA: sed vim ut queās ferre. adeōn mē ignāvum putās,
(278)  PAMPHILUS ADULESCENS: adeōn porrō ingrātum aut inhūmānum aut ferum,
(279)  PAMPHILUS ADULESCENS: ut neque mē cōnsuētūdō neque amor neque pudor
(280)  PAMPHILUS ADULESCENS: commoveat neque commoneat ut servem fidem?
(281)  MYSIS ANCILLA: ūnum hoc sciō, hanc meritam esse ut memor essēs suī.
(282)  PAMPHILUS ADULESCENS: memor essem? ō Mȳsis Mȳsis, etiam nunc mihi
(283)  PAMPHILUS ADULESCENS: scrīpta illa dicta sunt in animō Chrȳsidis
(284)  PAMPHILUS ADULESCENS: dē Glyceriō. jam fermē moriēns mē vocat:
(285)  PAMPHILUS ADULESCENS: accessī; vōs sēmōtae: nōs sōlī: incipit
(286)  PAMPHILUS ADULESCENS: ‘mī Pamphile, hujus fōrmam atque aetātem vidēs,
(287)  PAMPHILUS ADULESCENS: nec clam tē est quam illī nunc utraeque inūtilēs
(288)  PAMPHILUS ADULESCENS: et ad pudicitiam et ad rem tūtandam sient.
(289)  PAMPHILUS ADULESCENS: quod ego per hanc tē dexteram et genium tuum,
(290)  PAMPHILUS ADULESCENS: per tuam fidem perque hujus sōlitūdinem
(291)  PAMPHILUS ADULESCENS: tē obtestor nē abs tē hanc sēgregēs neu dēserās.
(292)  PAMPHILUS ADULESCENS: sī tē in germānī frātris dīlēxī locō
(293)  PAMPHILUS ADULESCENS: sīve haec tē sōlum semper fēcit maximī
(294)  PAMPHILUS ADULESCENS: seu tibi mōrigera fuit in rēbus omnibus,
(295)  PAMPHILUS ADULESCENS: tē istī virum dō, amīcum tūtōrem patrem;
(296)  PAMPHILUS ADULESCENS: bona nostra haec tibi permittō et tuae mandō fidē.’
(297)  PAMPHILUS ADULESCENS: hanc mī in manum dat; mors continuō ipsam occupat.
(298)  PAMPHILUS ADULESCENS: accēpī: acceptam servābō. ita spērō quidem.
(299)  PAMPHILUS ADULESCENS: sed cūr tū abīs ab illā? obstetrīcem accersō. properā. atque audīn?
(300)  PAMPHILUS ADULESCENS: verbum ūnum cave dē nūptiīs, nē ad morbum hoc etiam... teneō.
(301y) === Akt II ===
(301x) == Charinus Byrria Pamphilus ==
(301)  CHARINUS ADULESCENS: Quid ais, Byrria? daturne illa Pamphilō hodiē nūptum? sīc est.
(302)  CHARINUS ADULESCENS: quī scīs? apud forum modo ē Dāvō audīvī. ei miserō mihi!
(303)  CHARINUS ADULESCENS: ut animus in spē atque in timōre usque antehāc attentus fuit,
(304)  CHARINUS ADULESCENS: ita, postquam adēmpta spēs est, lassus cūrā cōnfectus stupet.
(305)  BYRRIA SERVUS: quaesō edepol, Charīne, quoniam nōn potest id fierī quod vīs,
(306)  BYRRIA SERVUS: id velīs quod possit. nīl volō aliud nisi Philūmenam. āh
(307)  BYRRIA SERVUS: quantō satiust tē id dare operam quī istum amōrem ex animō āmoveās,
(308)  BYRRIA SERVUS: quam id loquī quō magis libīdō frūstrā incendātur tua!
(309)  CHARINUS ADULESCENS: facile omnēs cum valēmus rēcta cōnsilia aegrōtīs damus.
(310)  CHARINUS ADULESCENS: tū sī hīc sīs aliter sentiās. age age, ut libet. sed Pamphilum
(311)  CHARINUS ADULESCENS: videō. omnia experīrī certumst prius quam pereō. quid hic agit?
(312)  CHARINUS ADULESCENS: ipsum hunc ōrābō, huic supplicābō, amōrem huic nārrābō meum:
(313)  CHARINUS ADULESCENS: crēdō impetrābō ut aliquot saltem nūptiīs prōdat diēs:
(314)  CHARINUS ADULESCENS: intereā fīet aliquid, spērō. id ‘aliquid’ nīl est. Byrria,
(315)  CHARINUS ADULESCENS: quid tibi vidētur? adeōn ad eum? quidnī? sī nīl impetrēs,
(316)  BYRRIA SERVUS: ut tē arbitrētur sibi parātum moechum, sī illam dūxerit.
(317)  CHARINUS ADULESCENS: abin hinc in malam rem cum suspīciōne istāc, scelus?
(318)  PAMPHILUS ADULESCENS: Charīnum videō. salvē. ō salvē, Pamphile:
(319)  CHARINUS ADULESCENS: ad tē adveniō spem salūtem auxilium cōnsilium expetēns.
(320)  PAMPHILUS ADULESCENS: neque pol cōnsilī locum habeō neque ad auxilium cōpiam.
(321)  PAMPHILUS ADULESCENS: sed istūc quidnamst? hodiē uxōrem dūcis? ajunt. Pamphile,
(322)  CHARINUS ADULESCENS: sī id facis, hodiē postrēmum mē vidēs. quid ita? ei mihi,
(323)  CHARINUS ADULESCENS: vereor dīcere: huic dīc quaesō, Byrria. ego dīcam. quid est?
(324)  BYRRIA SERVUS: spōnsam hic tuam amat. nē iste haud mēcum sentit. eho dum dīc mihi:
(325)  PAMPHILUS ADULESCENS: numquidnam amplius tibi cum illā fuit, Charīne? āh, Pamphile,
(326)  CHARINUS ADULESCENS: nīl. quam vellem! nunc tē per amīcitiam et per amōrem obsecrō,
(327)  CHARINUS ADULESCENS: prīncipiō ut nē dūcās. dabō equidem operam. sed sī id nōn potest
(328)  CHARINUS ADULESCENS: aut tibi nūptiae hae sunt cordī, cordī! saltem aliquot diēs
(329)  CHARINUS ADULESCENS: prōfer, dum proficīscor aliquō nē videam. audī nūnciam:
(330)  PAMPHILUS ADULESCENS: ego, Charīne, nē utiquam officium līberī esse hominis putō,
(331)  PAMPHILUS ADULESCENS: cum is nīl mereat, postulāre id grātiae appōnī sibi.
(332)  PAMPHILUS ADULESCENS: nūptiās effugere ego istās mālō quam tū adipīscier.
(333)  CHARINUS ADULESCENS: reddidistī animum. nunc sīquid potes aut tū aut hic Byrria,
(334)  PAMPHILUS ADULESCENS: facite fingite invenīte efficite quī dētur tibi;
(335)  PAMPHILUS ADULESCENS: ego id agam mihi quī nē dētur. sat habeō. Dāvum optimē
(336)  PAMPHILUS ADULESCENS: videō, cujus cōnsiliō frētus sum. at tū hercle haud quicquam mihi,
(337)  CHARINUS ADULESCENS: nisi ea quae nīl opus sunt scīre. fugin hinc? ego vērō ac libēns.
(338x) == Davus Charinus Pamphilus ==
(338)  DAVUS SERVUS: Dī bonī, bonī quid portō? sed ubi inveniam Pamphilum,
(339)  DAVUS SERVUS: ut metum in quō nunc est adimam atque expleam animum gaudiō?
(340)  CHARINUS ADULESCENS: laetus est nescioquid. nīl est: nōndum haec rescīvit mala.
(341)  DAVUS SERVUS: quem ego nunc crēdō, sī jam audierit sibi parātās nūptiās
(341a)  DAVUS SERVUS: ...
(342)  CHARINUS ADULESCENS: audīn tu illum? tōtō mē oppidō exanimātum quaerere.
(343)  DAVUS SERVUS: sed ubi quaeram? quō nunc prīmum intendam? cessās colloquī?
(344)  DAVUS SERVUS: abeō. Dāve, adēs resiste. quis homōst quī mē...? ō Pamphile,
(345)  DAVUS SERVUS: tē ipsum quaerō. eugae, Charīne! ambō opportūnē: vōs volō.
(346)  PAMPHILUS ADULESCENS: Dāve, periī. quīn tū hoc audī. interiī. quid timeās sciō.
(347)  PAMPHILUS ADULESCENS: mea quidem hercle certē in dubiō vītast. et quid tū, sciō.
(348)  PAMPHILUS ADULESCENS: nūptiae mī... etsī sciō? hodiē... obtundis, tam etsī intellegō?
(349)  DAVUS SERVUS: id pavēs nē dūcās tū illam; tū autem ut dūcās. rem tenēs.
(350)  PAMPHILUS ADULESCENS: istūc ipsum. atque istūc ipsum nīl perīclīst: mē vidē.
(351)  PAMPHILUS ADULESCENS: obsecrō tē, quam prīmum hōc mē līberā miserum metū. em
(352)  DAVUS SERVUS: līberō: uxōrem tibi nōn dat jam Chremēs. quī scīs? sciō.
(353)  DAVUS SERVUS: tuus pater modo mē prehendit: ait tibi uxōrem dare
(354)  DAVUS SERVUS: hodiē, item alia multa quae nunc nōn est nārrandī locus.
(355)  DAVUS SERVUS: continuō ad tē properāns percurrō ad forum ut dīcam haec tibi.
(356)  DAVUS SERVUS: ubi tē nōn inveniō ibi ēscendō in quendam excelsum locum,
(357)  DAVUS SERVUS: circumspiciō: nusquam. forte ibi hujus videō Byrriam;
(358)  DAVUS SERVUS: rogo: negat vīdisse. mihi molestum; quid agam cōgitō.
(359)  DAVUS SERVUS: redeuntī intereā ex ipsā rē mī incidit suspīciō ‘hem
(360)  DAVUS SERVUS: paululum obsōnī; ipsus trīstis; dē imprōvīsō nūptiae:
(361)  DAVUS SERVUS: nōn cohaerent.’ quōrsum nam istūc? ego mē continuō ad Chremem.
(362)  DAVUS SERVUS: cum illō adveniō, sōlitūdō ante ōstium: jam id gaudeō.
(363)  CHARINUS ADULESCENS: rēctē dīcis. perge. maneō. intereā intrō īre nēminem
(364)  DAVUS SERVUS: videō, exīre nēminem; mātrōnam nūllam in aedibus,
(365)  DAVUS SERVUS: nīl ōrnātī, nīl tumultī: accessī; intrō aspexī. sciō:
(366)  PAMPHILUS ADULESCENS: magnum signum. num videntur convenīre haec nūptiīs?
(367)  PAMPHILUS ADULESCENS: nōn opīnor, Dāve. ‘opīnor’ nārrās? nōn rēctē accipis:
(368)  DAVUS SERVUS: certa rēs est. etiam puerum inde abiēns convēnī Chremī:
(369)  DAVUS SERVUS: holera et pisciculōs minūtōs ferre obolō in cēnam senī.
(370)  CHARINUS ADULESCENS: līberātus sum hodiē, Dāve, tuā operā. ac nūllus quidem.
(371)  CHARINUS ADULESCENS: quid ita? nempe huic prōrsus illam nōn dat. rīdiculum caput,
(372)  DAVUS SERVUS: quasi necesse sit, sī huic nōn dat, tē illam uxōrem dūcere,
(373)  DAVUS SERVUS: nisi vidēs, nisi senis amīcōs ōrās, ambīs. bene monēs:
(374)  CHARINUS ADULESCENS: ībō, etsī hercle saepe jam mē spēs haec frūstrātast. valē.
(375x) == Pamphilus Davus ==
(375)  PAMPHILUS ADULESCENS: Quid igitur sibi vult pater? cūr simulat? ego dīcam tibi.
(376)  DAVUS SERVUS: sī id suscēnseat nunc quia nōn det tibi uxōrem Chremēs,
(377)  DAVUS SERVUS: ipsus sibi esse injūrius videātur, neque id injūriā,
(378)  DAVUS SERVUS: prius quam tuum ut sēsē habeat animum ad nūptiās perspexerit:
(379)  DAVUS SERVUS: sed sī tū negāris dūcere, ibi culpam in tē trānsferet:
(380)  DAVUS SERVUS: tum illae turbae fīent. quidvīs patiar. pater est, Pamphile:
(381)  DAVUS SERVUS: difficilest. tum haec sōlast mulier. dictum factum invēnerit
(382)  DAVUS SERVUS: aliquam causam quam ob rem ēiciat oppidō. ēiciat? cito.
(383)  PAMPHILUS ADULESCENS: cedo igitur quid faciam, Dāve? dīc tē ductūrum. hem. quid est?
(384)  PAMPHILUS ADULESCENS: egon dīcam? cūr nōn? numquam faciam. nē negā.
(385)  PAMPHILUS ADULESCENS: suādēre nōlī. ex eā rē quid fīat vidē.
(386)  PAMPHILUS ADULESCENS: ut ab illā exclūdar, hōc conclūdar. nōn itast.
(387)  DAVUS SERVUS: nempe hoc sīc esse opīnor: dictūrum patrem
(388)  DAVUS SERVUS: ‘dūcās volō hodiē uxōrem’; tū ‘dūcam’ inquiēs:
(389)  DAVUS SERVUS: cedo quid jūrgābit tēcum? hīc reddēs omnia.
(390)  DAVUS SERVUS: quae nunc sunt certa cōnsilia, incerta ut sient
(391)  DAVUS SERVUS: sine omnī perīclō. nam hoc haud dubiumst quīn Chremēs
(392)  DAVUS SERVUS: tibi nōn det gnātam; nec tū eā causā minuerīs
(393)  DAVUS SERVUS: haec quae facis, nē is mūtet suam sententiam.
(394)  DAVUS SERVUS: patrī dīc velle, ut, cum velit, tibi jūre īrāscī nōn queat.
(395)  DAVUS SERVUS: nam quod tū spērēs ‘prōpulsābō facile uxōrem hīs mōribus;
(396)  DAVUS SERVUS: dabit nēmō’: inveniet inopem potius quam tē corrumpī sinat.
(397)  DAVUS SERVUS: sed sī tē aequō animō ferre accipiet, nēglegentem fēceris;
(398)  DAVUS SERVUS: aliam ōtiōsus quaeret: intereā aliquid acciderit bonī.
(399)  PAMPHILUS ADULESCENS: itan crēdis? haud dubium id quidemst. vide quō mē indūcās. quīn tacēs?
(400)  PAMPHILUS ADULESCENS: dīcam. puerum autem nē rescīscat mī esse ex illā cautiōst;
(401)  PAMPHILUS ADULESCENS: nam pollicitus sum susceptūrum. ō facinus audāx! hanc fidem
(402)  PAMPHILUS ADULESCENS: sibi mē obsecrāvit, quī sē scīret nōn dēsertūrum, ut darem.
(403)  DAVUS SERVUS: cūrābitur. sed pater adest. cave tē esse trīstem sentiat.
(404x) == Simo Davus Pamphilus ==
(404)  SIMO SENEX: Revīsō quid agant aut quid captent cōnsilī.
(405)  DAVUS SERVUS: hic nunc nōn dubitat quīn tē ductūrum negēs.
(406)  DAVUS SERVUS: venit meditātus alicunde ex sōlō locō:
(407)  DAVUS SERVUS: ōrātiōnem spērat invēnisse sē
(408)  DAVUS SERVUS: quī differat tē: proin tū fac apud tē ut siēs.
(409)  PAMPHILUS ADULESCENS: modo ut possim, Dāve! crēde inquam hoc mihi, Pamphile,
(410)  DAVUS SERVUS: numquam hodiē tēcum commūtātūrum patrem
(411)  DAVUS SERVUS: ūnum esse verbum, sī tē dīcēs dūcere.
(412x) == Byrria Simo Davus Pamphilus ==
(412)  BYRRIA SERVUS: Erus mē relictīs rēbus jussit Pamphilum
(413)  BYRRIA SERVUS: hodiē observāre, ut quid ageret dē nūptiīs
(414)  BYRRIA SERVUS: scīrem: id proptereā nunc hunc venientem sequor.
(415)  BYRRIA SERVUS: ipsum adeō praestō videō cum Dāvō: hoc agam.
(416)  SIMO SENEX: utrumque adesse videō. em servā. Pamphile.
(417)  DAVUS SERVUS: quasi dē imprōvīsō respice ad eum. ehem pater.
(418)  DAVUS SERVUS: probē. hodiē uxōrem dūcās, ut dīxī, volō.
(419)  BYRRIA SERVUS: nunc nostrae timeō partī quid hic respondeat.
(420)  PAMPHILUS ADULESCENS: neque istīc neque alibī tibi erit usquam in mē mora. hem.
(421)  DAVUS SERVUS: obmūtuit. quid dīxit? facis ut tē decet,
(422)  SIMO SENEX: cum istūc quod postulō impetrō cum grātiā.
(423)  DAVUS SERVUS: sum vērus? erus, quantum audiō, uxōre excidit.
(424)  SIMO SENEX: ī nūnciam intrō, nē in morā, cum opus sit, siēs.
(425)  PAMPHILUS ADULESCENS: eō. nūllāne in rē esse cuiquam hominī fidem!
(426)  BYRRIA SERVUS: vērum illud verbumst, vulgō quod dīcī solet,
(427)  BYRRIA SERVUS: omnīs sibi malle melius esse quam alterī.
(428)  BYRRIA SERVUS: ego illam vīdī: virginem fōrmā bonā
(429)  BYRRIA SERVUS: meminī vidērī: quō aequior sum Pamphilō,
(430)  BYRRIA SERVUS: sī sē illam in somnīs quam illum amplectī māluit.
(431)  BYRRIA SERVUS: renūntiābō, ut prō hōc malō mihi det malum.
(432x) == Davus Simo ==
(432)  DAVUS SERVUS: Hic nunc mē crēdit aliquam sibi fallāciam
(433)  DAVUS SERVUS: portāre et eā mē hīc restitisse grātiā.
(434)  SIMO SENEX: quid Dāvus nārrat? aegrē quicquam nunc quidem.
(435)  SIMO SENEX: nīlne? hem. nīl prōrsus. atquī exspectābam quidem.
(436)  DAVUS SERVUS: praeter spem ēvēnit, sentiō: hoc male habet virum.
(437)  SIMO SENEX: potin ēs mihi vērum dīcere? nīl facilius.
(438)  SIMO SENEX: num illī molestae quippiam hae sunt nūptiae
(439)  SIMO SENEX: propter hujusce hospitāī cōnsuētūdinem?
(440)  DAVUS SERVUS: nīl hercle; aut, sī adeō, bīduīst aut trīduī
(441)  DAVUS SERVUS: haec sollicitūdō: nōstī? deinde dēsinet.
(442)  DAVUS SERVUS: etenim ipsus sēcum eam rem reputāvit viā.
(443)  SIMO SENEX: laudō. dum licitumst ēī dumque aetās tulit,
(444)  DAVUS SERVUS: amāvit; tum id clam: cāvit nē umquam īnfāmiae
(445)  DAVUS SERVUS: ea rēs sibi esset, ut virum fortem decet.
(446)  DAVUS SERVUS: nunc uxōre opus est: animum ad uxōrem appulit.
(447)  SIMO SENEX: subtrīstis vīsus est esse aliquantum mihi.
(448)  DAVUS SERVUS: nīl propter hanc rem, sed est quod suscēnset tibi.
(449)  SIMO SENEX: quidnamst? puerīlest. quid id est? nīl. quīn dīc, quid est?
(450)  DAVUS SERVUS: ait nimium parcē facere sūmptum. mēne? tē.
(451)  DAVUS SERVUS: ‘vix’ inquit ‘drachumīs est obsōnātum decem:
(452)  DAVUS SERVUS: nōn fīliō vidētur uxōrem dare.
(453)  DAVUS SERVUS: quem’ inquit ‘vocābō ad cēnam meōrum aequālium
(454)  DAVUS SERVUS: potissimum nunc?’ et, quod dīcendum hīc siet,
(455)  DAVUS SERVUS: tū quoque perparcē nimium: nōn laudō. tacē.
(456)  DAVUS SERVUS: commōvī. ego istaec rēctē ut fīant vīderō.
(457)  SIMO SENEX: quidnam hoc est rēī? quid hic vult veterātor sibi?
(458)  SIMO SENEX: nam sī hīc malīst quicquam, em illīc est huic reī caput.
(459y) === Akt III ===
(459x) == Mysis Simo Davus Lesbia (glycerium) ==
(459)  MYSIS ANCILLA: Ita pol quidem rēs est, ut dīxtī, Lesbia:
(460)  MYSIS ANCILLA: fidēlem haud fermē mulierī inveniās virum.
(461)  SIMO SENEX: ab Andriāst ancilla haec. quid nārrās? ita est.
(462)  MYSIS ANCILLA: sed hic Pamphilus... quid dīcit? firmāvit fidem. hem.
(463)  DAVUS SERVUS: utinam aut hic surdus aut haec mūta facta sit!
(464)  MYSIS ANCILLA: nam quod peperisset jussit tollī. ō Juppiter,
(465)  SIMO SENEX: quid ego audiō? āctumst, siquidem haec vēra praedicat.
(466)  LESBIA OBSTETRIX: bonum ingenium nārrās adulēscentis. optimum
(467)  MYSIS ANCILLA: sed sequere mē intrō, nē in morā illī sīs. sequor.
(468)  DAVUS SERVUS: quod remedium nunc huic malō inveniam? quid hoc?
(469)  SIMO SENEX: adeōn est dēmēns? ex peregrīnā? jam sciō: āh
(470)  SIMO SENEX: vix tandem sēnsī stolidus. quid hic sēnsisse ait?
(471)  SIMO SENEX: haec prīmum affertur jam mī ab hōc fallācia:
(472)  SIMO SENEX: hanc simulant parere, quō Chremētem absterreant.
(473)  GLYCERIUM MULIER: Jūnō Lūcīna, fer opem, servā mē, obsecrō.
(474)  SIMO SENEX: hui tam citō? rīdiculum: postquam ante ōstium
(475)  SIMO SENEX: mē audīvit stāre, approperat. nōn sat commodē
(476)  SIMO SENEX: dīvīsa sunt temporibus tibi, Dāve, haec. mihīn?
(477)  SIMO SENEX: num immemorēs discipulī? ego quid nārrās nesciō.
(478)  SIMO SENEX: hicin mē sī imparātum in vērīs nūptiīs
(479)  SIMO SENEX: adortus esset, quōs mihi lūdōs redderet!
(480)  SIMO SENEX: nunc hujus perīclō fīt, ego in portū nāvigō.
(481x) == Lesbia Simo Davus ==
(481)  LESBIA OBSTETRIX: Adhūc, Archylis, quae assolent quaeque oportent
(482)  LESBIA OBSTETRIX: signa esse ad salūtem, omnia huic esse videō.
(483)  LESBIA OBSTETRIX: nunc prīmum fac istaec lavet; postē deinde,
(484)  LESBIA OBSTETRIX: quod jussī darī bibere et quantum imperāvī,
(485)  LESBIA OBSTETRIX: date; mox ego hūc revortor.
(486)  LESBIA OBSTETRIX: per ecastor scītus puer est nātus Pamphilō.
(487)  LESBIA OBSTETRIX: deōs quaesō ut sit superstes, quandoquidem ipsest ingeniō bonō,
(488)  LESBIA OBSTETRIX: cumque huic est veritus optimae adulēscentī facere injūriam.
(489)  SIMO SENEX: vel hoc quis crēdat, quī tē nōrit, abs tē esse ortum? quidnam id est?
(490)  SIMO SENEX: nōn imperābat cōram quid opus factō esset puerperae,
(491)  SIMO SENEX: sed postquam ēgressast, illīs quae sunt intus clāmat dē viā
(492)  SIMO SENEX: ō Dāve, itan contemnor abs tē? aut itane tandem idōneus
(493)  SIMO SENEX: tibi videor esse quem tam apertē fallere incipiās dolīs?
(494)  SIMO SENEX: saltem accūrātē, ut metuī videar certē, sī rescīverim.
(495)  DAVUS SERVUS: certē hercle nunc hic sē ipsus fallit, haud ego. ēdīxīn tibi,
(496)  SIMO SENEX: interminātus sum nē facerēs? num veritus? quid rē tulit?
(497)  SIMO SENEX: crēdōn tibi hoc nunc, peperisse hanc ē Pamphilō?
(498)  DAVUS SERVUS: teneō quid erret et quid agam habeō. quid tacēs?
(499)  DAVUS SERVUS: quid crēdās? quasi nōn tibi renūntiāta sint haec sīc fore.
(500)  SIMO SENEX: mihin quisquam? eho an tūte intellextī assimulāriēr? irrīdeor.
(501)  DAVUS SERVUS: renūntiātumst; nam quī istaec tibi incidit suspīciō?
(502)  SIMO SENEX: quī? quia tē nōram. quasi tū dīcās factum id cōnsiliō meō.
(503)  SIMO SENEX: certē enim sciō. nōn satis mē pernōstī etiam quālis sim, Simō.
(504)  SIMO SENEX: egon tē? sed sīquid tibi nārrāre occēpī, continuō darī
(505)  DAVUS SERVUS: tibi verba cēnsēs falsō, itaque hercle nīl jam muttīre audeō.
(506)  SIMO SENEX: hoc ego sciō ūnum, nēminem peperisse hīc. intellextī;
(507)  DAVUS SERVUS: sed nīlō sētius referētur mox hūc puer ante ōstium.
(508)  DAVUS SERVUS: id ego jam nunc tibi, ere, renūntiō futūrum, ut sīs sciēns,
(509)  DAVUS SERVUS: nē tū hoc posterius dīcās Dāvī factum cōnsiliō aut dolīs.
(510)  DAVUS SERVUS: prōrsus ā mē opīniōnem hanc tuam esse ego āmōtam volō.
(511)  SIMO SENEX: unde id scīs? audīvī et crēdō: multa concurrunt simul
(512)  DAVUS SERVUS: quī conjectūram hanc nunc faciō. jam prius haec sē ē Pamphilō
(513)  DAVUS SERVUS: gravidam dīxit esse: inventumst falsum. nunc, postquam videt
(514)  DAVUS SERVUS: nūptiās domī apparārī, missast ancilla īlicō
(515)  DAVUS SERVUS: obstetrīcem accersītum ad eam et puerum ut afferret simul.
(516)  DAVUS SERVUS: hoc nisi fit, puerum ut tū videās, nīl moventur nūptiae.
(517)  SIMO SENEX: quid aīs? cum intellēxerās
(518)  SIMO SENEX: id cōnsilium capere, cūr nōn dīxtī extemplō Pamphilō?
(519)  DAVUS SERVUS: quis igitur eum ab illā abstrāxit nisi ego? nam omnēs nōs quidem
(520)  DAVUS SERVUS: scīmus quam miserē hanc amārit: nunc sibi uxōrem expetit.
(521)  DAVUS SERVUS: postrēmō id mihi dā negōtī; tū tamen īdem hās nūptiās
(522)  DAVUS SERVUS: perge facere ita ut facis, et id spērō adjūtūrōs deōs.
(523)  SIMO SENEX: immō abī intrō: ibi mē opperīre et quod parātō opus est parā.
(524)  SIMO SENEX: nōn impulit mē haec nunc omnīnō ut crēderem;
(525)  SIMO SENEX: atque haud sciō an quae dīxit sint vēra omnia,
(526)  SIMO SENEX: sed parvī pendō: illud mihi multō maximumst
(527)  SIMO SENEX: quod mihi pollicitust ipsus gnātus. nunc Chremem
(528)  SIMO SENEX: conveniam, ōrābō gnātō uxōrem: sī impetrō,
(529)  SIMO SENEX: quid aliās mālim quam hodiē hās fierī nūptiās?
(530)  SIMO SENEX: nam gnātus quod pollicitust, haud dubiumst mihi, id
(531)  SIMO SENEX: sī nōlit, quīn eum meritō possim cōgere.
(532)  SIMO SENEX: atque adeō in ipsō tempore eccum ipsum obviam.
(533x) == Simo Chremes ==
(533)  SIMO SENEX: Jubeō Chremētem... ō tē ipsum quaerēbam. et ego tē. optātō advenīs.
(534)  CHARINUS ADULESCENS: aliquot mē adiērunt, ex tē audītum quī aibant hodiē fīliam
(535)  CHARINUS ADULESCENS: meam nūbere tuō gnātō; id vīsō tūne an illī īnsāniant.
(536)  SIMO SENEX: auscultā pauca: et quid ego tē velim et tū quod quaeris sciēs.
(537)  CHARINUS ADULESCENS: auscultō: loquere quid velīs.
(538)  SIMO SENEX: per tē deōs ōrō et nostram amīcitiam, Chremē,
(539)  SIMO SENEX: quae incepta ā parvīs cum aetāte accrēvit simul,
(540)  SIMO SENEX: perque ūnicam gnātam tuam et gnātum meum,
(541)  SIMO SENEX: cujus tibi potestās summa servandī datur,
(542)  SIMO SENEX: ut mē adjuvēs in hāc rē atque ita utī nūptiae
(543)  SIMO SENEX: fuerant futūrae, fīant. āh nē mē obsecrā:
(544)  CHARINUS ADULESCENS: quasi hoc tē ōrandō ā mē impetrāre oporteat.
(545)  CHARINUS ADULESCENS: alium esse cēnsēs nunc mē atque ōlim cum dabam?
(546)  CHARINUS ADULESCENS: sī in remst utrīque ut fīant, accersī jubē;
(547)  CHARINUS ADULESCENS: sed sī ex eā rē plūs malīst quam commodī
(548)  CHARINUS ADULESCENS: utrīque, id ōrō tē in commūne ut cōnsulās,
(549)  CHARINUS ADULESCENS: quasi sī illa tua sit Pamphilīque ego sim pater.
(550)  SIMO SENEX: immō ita volō itaque postulō ut fīat, Chremē,
(551)  SIMO SENEX: neque postulem abs tē nī ipsa rēs moneat. quid est?
(552)  SIMO SENEX: īrae sunt inter Glycerium et gnātum. audiō.
(553)  SIMO SENEX: ita magnae ut spērem posse āvellī. fābulae!
(554)  SIMO SENEX: profectō sīc est. sīc hercle ut dīcam tibi:
(555)  CHARINUS ADULESCENS: amantium īrae amōris integrātiōst.
(556)  SIMO SENEX: em id tē ōrō ut ante eāmus, dum tempus datur
(557)  SIMO SENEX: dumque ejus libīdō occlūsast contumēliīs,
(558)  SIMO SENEX: prius quam hārum scelera et lacrimae cōnfictae dolīs
(559)  SIMO SENEX: reddūcunt animum aegrōtum ad misericordiam,
(560)  SIMO SENEX: uxōrem dēmus. spērō cōnsuētūdine et
(561)  SIMO SENEX: conjugiō līberālī dēvīnctum, Chremē,
(562)  SIMO SENEX: dehinc facile ex illīs sēsē ēmersūrum malīs.
(563)  CHARINUS ADULESCENS: tibi ita hoc vidētur; at ego nōn posse arbitror
(564)  CHARINUS ADULESCENS: neque illum hanc perpetuō habēre neque mē perpetī.
(565)  SIMO SENEX: quī scīs ergō istūc, nisi perīclum fēcerīs?
(566)  CHARINUS ADULESCENS: at istūc perīclum in fīliā fierī gravest.
(567)  SIMO SENEX: nempe incommoditās dēnique hūc omnis redit
(568)  SIMO SENEX: sī ēveniat, quod dī prohibeant, discessiō.
(569)  SIMO SENEX: at sī corrigitur, quot commoditātēs vidē:
(570)  SIMO SENEX: prīncipiō amīcō fīlium restituerīs,
(571)  SIMO SENEX: tibi generum firmum et fīliae inveniēs virum.
(572)  CHARINUS ADULESCENS: quid istīc? sī ita istūc animum induxtī esse ūtile,
(573)  CHARINUS ADULESCENS: nōlō tibi ūllum commodum in mē claudier.
(574)  SIMO SENEX: meritō tē semper maximī fēcī, Chremē.
(575)  CHARINUS ADULESCENS: sed quid aīs? quid? quī scīs eōs nunc discordāre inter sē?
(576)  SIMO SENEX: ipsus mihi Dāvus, quī intimust eōrum cōnsiliīs, dīxit;
(577)  SIMO SENEX: et is mihi suādet nūptiās quantum queam ut mātūrem.
(578)  SIMO SENEX: num cēnsēs faceret, fīlium nisi scīret eadem haec velle?
(579)  SIMO SENEX: tūte adeō jam ejus verba audiēs heus! ēvocāte hūc Dāvum
(580)  SIMO SENEX: atque eccum videō ipsum forās exīre. Ad tē ībam. quidnamst?
(581x) == Davus Simo Chremes ==
(581)  DAVUS SERVUS: cūr uxor nōn accersitur? jam advesperāscit. audīn?
(582)  SIMO SENEX: ego dūdum nōn nīl veritus sum, Dāve, abs tē nē facerēs idem
(583)  SIMO SENEX: quod vulgus servōrum solet, dolīs ut mē dēlūderēs
(584)  SIMO SENEX: proptereā quod amat fīlius. egon istūc facerem? crēdidī,
(585)  SIMO SENEX: idque adeō metuēns vōs cēlāvī quod nunc dīcam. quid? sciēs;
(586)  SIMO SENEX: nam propemodum habeō jam fidem. tandem cognōstī quī siem?
(587)  SIMO SENEX: nōn fuerant nūptiae futūrae. quid? nōn? sed eā grātiā
(588)  SIMO SENEX: simulāvī vōs ut pertemptārem. quid aīs? sīc rēs est. vidē:
(589)  DAVUS SERVUS: numquam istūc quīvī ego intellegere. vāh cōnsilium callidum!
(590)  SIMO SENEX: hoc audī: ut hinc tē intrō īre jussī, opportūnē hic fit mī obviam. hem
(591)  DAVUS SERVUS: numnam perīmus? nārrō huic quae tū dūdum nārrāstī mihi.
(592)  DAVUS SERVUS: quidnam audiō? gnātam ut det ōrō vixque id exōrō. occidī. hem
(593)  SIMO SENEX: quid dīxtī? optimē inquam factum. nunc per hunc nūllast mora.
(594)  CHARINUS ADULESCENS: domum modo ībō, ut appārētur dīcam, atque hūc renūntiō.
(595)  SIMO SENEX: nunc tē ōrō, Dāve, quoniam sōlus mī effēcistī hās nūptiās
(596)  DAVUS SERVUS: ego vērō sōlus. corrigere mihi gnātum porrō ēnītere.
(597)  DAVUS SERVUS: faciam hercle sēdulō. potēs nunc, dum animus irrītātus est.
(598)  DAVUS SERVUS: quiescās. age igitur, ubi nunc est ipsus? mīrum nī domīst.
(599)  SIMO SENEX: ībō ad eum atque eadem haec quae tibi dīxī dīcam itidem illī. nūllus sum.
(600)  DAVUS SERVUS: quid causaest quīn hinc in pistrīnum rēctā proficīscar viā?
(601)  DAVUS SERVUS: nīl est precī locī relictum: jam perturbāvī omnia:
(602)  DAVUS SERVUS: erum fefellī; in nūptiās conjēcī erīlem fīlium;
(603)  DAVUS SERVUS: fēcī hodiē ut fierent, inspērante hōc atque invītō Pamphilō.
(604)  DAVUS SERVUS: em āstūtiās! quod sī quiēssem, nīl ēvēnisset malī.
(605)  DAVUS SERVUS: sed eccum ipsum videō: occidī.
(606)  DAVUS SERVUS: utinam mī esset aliquid hīc quō nunc mē praecipitem darem!
(607x) == Pamphilus Davus ==
(607)  PAMPHILUS ADULESCENS: Ubi ille est scelus quī perdidit mē? periī. atque hoc cōnfiteor jūre
(608)  PAMPHILUS ADULESCENS: mī obtigisse, quandoquidem tam iners, tam nūllī cōnsilī sum.
(609)  PAMPHILUS ADULESCENS: servōn fortūnās meās mē commīsisse futtilī!
(610)  PAMPHILUS ADULESCENS: ego pretium ob stultitiam ferō: sed inultum numquam id auferet.
(611)  DAVUS SERVUS: posthāc incolumem sat scio fore mē nunc sī dēvītō hoc malum.
(612)  PAMPHILUS ADULESCENS: nam quid ego nunc dīcam patrī? negābōn velle mē, modo
(613)  PAMPHILUS ADULESCENS: quī sum pollicitus dūcere? quā audāciā id facere audeam?
(614)  PAMPHILUS ADULESCENS: nec quid nunc mē faciam sciō. nec mequidem, atque id ago sēdulō.
(615)  DAVUS SERVUS: dīcam aliquid mē inventūrum, ut huic malō aliquam prōductem moram.
(616)  PAMPHILUS ADULESCENS: ōh! vīsus sum eho dum, bone vir, quid aīs? viden mē cōnsiliīs tuīs
(617)  PAMPHILUS ADULESCENS: miserum impedītum esse? at jam expediam. expediēs? certē, Pamphile.
(618)  PAMPHILUS ADULESCENS: nempe ut modo. immō melius spērō. ōh tibi ego ut crēdam, furcifer?
(619)  PAMPHILUS ADULESCENS: tū rem impedītam et perditam restituās? em quō frētus sim,
(620)  PAMPHILUS ADULESCENS: quī mē hodiē ex tranquillissimā rē conjēcistī in nūptiās.
(621)  PAMPHILUS ADULESCENS: an nōn dīxī esse hoc futūrum? dīxtī. quid meritu's? crucem.
(622)  DAVUS SERVUS: sed sine paululum ad mē redeam: jam aliquid dispiciam. ei mihi,
(623)  PAMPHILUS ADULESCENS: cum nōn habeō spatium ut dē tē sūmam supplicium ut volō!
(624)  PAMPHILUS ADULESCENS: namque hoc tempus praecavēre mihi mē, haud tē ulcīscī sinit.
(625y) === Akt IV ===
(625x) == Charinus Pamphilus Davus ==
(625)  CHARINUS ADULESCENS: Hoccinest crēdibile aut memorābile,
(626)  CHARINUS ADULESCENS: tanta vēcordia innāta cuiquam ut siet
(627)  CHARINUS ADULESCENS: ut malīs gaudeant atque ex incommodīs
(628)  CHARINUS ADULESCENS: alterīus sua ut comparent commoda? āh
(629)  CHARINUS ADULESCENS: idnest vērum? immō id est genus hominum pessumum in
(630)  CHARINUS ADULESCENS: dēnegandō modō quīs pudor paulum adest;
(631)  CHARINUS ADULESCENS: post ubī tempus prōmissa jam perficī,
(632)  CHARINUS ADULESCENS: tum coāctī necessāriō sē aperiunt,
(633)  CHARINUS ADULESCENS: et timent et tamen rēs premit dēnegāre;
(634)  CHARINUS ADULESCENS: ibi tum eōrum impudentissima ōrātiōst
(635)  CHARINUS ADULESCENS: ‘quis tu ēs? quis mihi ēs? cūr meam tibi? heus
(636)  CHARINUS ADULESCENS: proximus sum egomet mihi.’
(637)  CHARINUS ADULESCENS: at tamen ‘ubi fidēs?’ sī rogēs,
(638)  CHARINUS ADULESCENS: nīl pudēt hīc, ubi opus; illī ubi
(638a)  CHARINUS ADULESCENS: nīl opust, ibī verentur.
(639)  CHARINUS ADULESCENS: sed quid agam? adeōn ad eum et cum eō injūriam hanc expostulem?
(640)  CHARINUS ADULESCENS: ingeram mala multa? atque aliquis dīcat ‘nīl prōmōveris’:
(641)  CHARINUS ADULESCENS: multum: molestus certē eī fuerō atque animō mōrem gesserō.
(642)  PAMPHILUS ADULESCENS: Charīne, et mē et tē imprūdēns, nisi quid dī respiciunt, perdidī.
(643)  CHARINUS ADULESCENS: itane ‘imprūdēns’? tandem inventast causa: solvistī fidem.
(644)  PAMPHILUS ADULESCENS: quid ‘tandem’? etiamnunc mē dūcere istīs dictīs postulās?
(645)  PAMPHILUS ADULESCENS: quid istūc est? postquam mē amāre dīxī, complacitast tibī.
(646)  CHARINUS ADULESCENS: heu mē miserum quī tuum animum ex animō spectāvī meō!
(647)  PAMPHILUS ADULESCENS: falsus ēs. nōn tibi sat esse hoc solidum vīsumst gaudium,
(648)  CHARINUS ADULESCENS: nisi mē lactāssēs amantem et falsā spē prōdūcerēs?
(649)  CHARINUS ADULESCENS: habeās. habeam? āh nescīs quantīs in malīs vorser miser
(650)  PAMPHILUS ADULESCENS: quantāsque hic suīs cōnsiliīs mihi cōnflāvit sollicitūdinēs
(651)  PAMPHILUS ADULESCENS: meus carnufex. quid istūc tam mīrumst dē tē sī exemplum capit?
(652)  PAMPHILUS ADULESCENS: haud istūc dīcās, sī cognōrīs vel mē vel amōrem meum.
(653)  CHARINUS ADULESCENS: scio: cum patre altercāstī dūdum et is nunc proptereā tibi
(654)  CHARINUS ADULESCENS: suscēnset nec tē quīvit hodiē cōgere illam ut dūcerēs.
(655)  PAMPHILUS ADULESCENS: immō etiam, quō tū minus scīs aerumnās meās,
(656)  PAMPHILUS ADULESCENS: hae nūptiae nōn apparābantur mihi
(657)  PAMPHILUS ADULESCENS: nec postulābat nunc quisquam uxōrem dare.
(658)  CHARINUS ADULESCENS: scio: tū coāctus tuā voluntāte ēs. manē:
(659)  PAMPHILUS ADULESCENS: nōndum scīs. sciō equidem illam ductūrum esse tē.
(660)  PAMPHILUS ADULESCENS: cūr mē ēnicās? hoc audī: numquam dēstitit
(661)  PAMPHILUS ADULESCENS: īnstāre ut dīcerem mē ductūrum patrī;
(662)  PAMPHILUS ADULESCENS: suādēre ōrāre usque adeō dōnec perpulit.
(663)  CHARINUS ADULESCENS: quis homō istūc? Dāvus... Dāvus? interturbat. quam ob rem? nescio;
(664)  PAMPHILUS ADULESCENS: nisi mihi deōs satis sciō fuisse īrātōs quī auscultāverim.
(665)  CHARINUS ADULESCENS: factum hoc est, Dāve? factum. hem quid aīs? scelus!
(666)  CHARINUS ADULESCENS: at tibi dī dignum factīs exitium duint!
(667)  CHARINUS ADULESCENS: eho dīc mī, sī omnēs hunc conjectum in nūptiās
(668)  CHARINUS ADULESCENS: inimīcī vellent, quod nisi hoc cōnsilium darent?
(669)  DAVUS SERVUS: dēceptus sum, at nōn dēfetīgātus. sciō.
(670)  DAVUS SERVUS: hāc nōn successit, aliā adoriēmur viā:
(671)  DAVUS SERVUS: nisi sī id putās, quia prīmō prōcessit parum,
(672)  DAVUS SERVUS: nōn posse jam ad salūtem convortī hoc malum.
(673)  PAMPHILUS ADULESCENS: immō etiam; nam satis crēdō, sī advigilāveris,
(674)  PAMPHILUS ADULESCENS: ex ūnīs geminās mihi cōnficiēs nūptiās.
(675)  DAVUS SERVUS: ego, Pamphile, hoc tibi prō servitiō dēbeō,
(676)  DAVUS SERVUS: cōnārī manibus pedibus noctēsque et diēs,
(677)  DAVUS SERVUS: capitis perīclum adīre, dum prōsim tibi;
(678)  DAVUS SERVUS: tuumst, sīquid praeter spem ēvenit, mī ignōscere.
(679)  DAVUS SERVUS: parum succēdit quod agō; at faciō sēdulō.
(680)  DAVUS SERVUS: vel melius tūte reperī, mē missum face.
(681)  PAMPHILUS ADULESCENS: cupiō: restitue in quem mē accēpistī locum.
(682)  DAVUS SERVUS: faciam. at jam hōc opust. em... sed mane; concrepuīt ā Glyceriō ōstium.
(683)  PAMPHILUS ADULESCENS: nīl ad tē. quaerō. hem nuncin dēmum? at jam hoc tibi inventum dabō.
(684x) == Mysis Pamphilus Charinus Davus ==
(684)  MYSIS ANCILLA: Jam ubi ubi erit, inventum tibī cūrābō et mēcum adductum
(685)  MYSIS ANCILLA: tuum Pamphilum: modo tū, anime mī, nōlī tē mācerāre.
(686)  PAMPHILUS ADULESCENS: Mȳsis. quis est? ‹e›hem Pamphile, optimē mihi tē offers. quid ‹id› est?
(687)  MYSIS ANCILLA: ōrāre jussit, sī sē amēs, era, jam ut ad sēsē veniās:
(688)  MYSIS ANCILLA: vidēre ait tē cupere. vāh perii: hoc malum integrāscit.
(689)  PAMPHILUS ADULESCENS: sīcin mē atque illam operā tuā nunc miserōs sollicitārī!
(690)  PAMPHILUS ADULESCENS: nam idcircō accersor nūptiās quod mī apparārī sēnsit.
(691)  CHARINUS ADULESCENS: quibus quidem quam facile potuerat quiēscī, sī hic quiēsset!
(692)  DAVUS SERVUS: age, sī hic nōn īnsānit satis suā sponte, īnstīgā. atque edepol
(693)  MYSIS ANCILLA: ea rēs est, proptereāque nunc misera in maerōrest. Mȳsis,
(694)  PAMPHILUS ADULESCENS: per omnīs tibi adjūrō deōs numquam eam mē dēsertūrum,
(695)  PAMPHILUS ADULESCENS: nōn sī capiendōs mihi sciam esse inimīcōs omnīs hominēs.
(696)  PAMPHILUS ADULESCENS: hanc mī expetīvī: contigit; conveniunt mōrēs: valeant
(697)  PAMPHILUS ADULESCENS: quī inter nōs discidium volunt: hanc nisi mors mī adimet nēmō.
(698)  MYSIS ANCILLA: resipīscō. nōn Apollinis magis vērum atque hoc respōnsumst.
(699)  PAMPHILUS ADULESCENS: sī poterit fierī ut nē pater per mē stetisse crēdat
(700)  PAMPHILUS ADULESCENS: quō minus hae fierent nūptiae, volō; sed sī id nōn poterit,
(701)  PAMPHILUS ADULESCENS: id faciam, in prōclīvī quod est, per mē stetisse ut crēdat.
(702)  PAMPHILUS ADULESCENS: quis videor? miser, aequē atque egō. cōnsilium quaerō. forti's!
(703)  PAMPHILUS ADULESCENS: scio quid cōnēre. hoc ego tibī profectō effectum reddam.
(704)  PAMPHILUS ADULESCENS: jam hōc opus est. quīn jam habeō. quid est? huic, nōn tibi habeō, nē errēs.
(705)  CHARINUS ADULESCENS: sat habeō. quid faciēs? cedo. diēs hic mī ut satis sit vereor
(706)  DAVUS SERVUS: ad agendum: nē vacuum esse mē nunc ad nārrandum crēdās:
(707)  DAVUS SERVUS: proinde hinc vōs āmōlīminī; nam mī impedīmentō estis.
(708)  PAMPHILUS ADULESCENS: ego hanc vīsam. quid tū? quō hinc tē agis? vērum vīs dīcam? immō etiam:
(709)  DAVUS SERVUS: nārrātiōnis incipit mī initium. quid mē fīet?
(710)  DAVUS SERVUS: eho tū impudēns, nōn satis habēs quod tibi diēculam addō,
(711)  DAVUS SERVUS: quantum huic prōmoveō nūptiās? Dāve, at tamen... quid ergō?
(712)  CHARINUS ADULESCENS: ut dūcam. rīdiculum. hūc face ad mē veniās, sī quid poteris.
(713)  DAVUS SERVUS: quid veniam? nīl habeō. at tamen, sīquid. age veniam. sīquid,
(714)  CHARINUS ADULESCENS: domī erō. tū, Mȳsis, dum exeō, parumper mē opperīre hīc.
(715)  MYSIS ANCILLA: quāpropter? ita factōst opus. mātūrā. jam inquam hīc aderō.
(716x) == Mysis Davus ==
(716)  MYSIS ANCILLA: Nīlne esse proprium cuiquam! dī vestram fidem!
(717)  MYSIS ANCILLA: summum bonum esse erae putābam hunc Pamphilum,
(718)  MYSIS ANCILLA: amīcum, amātōrem, virum in quōvīs locō
(719)  MYSIS ANCILLA: parātum; vērum ex eō nunc misera quem capit
(720)  MYSIS ANCILLA: labōrem! facile hīc plūs malīst quam illīc bonī.
(721)  MYSIS ANCILLA: sed Dāvus exit. mi homō, quid istūc obsecrōst?
(722)  MYSIS ANCILLA: quō portās puerum? Mȳsis, nunc opus est tuā
(723)  DAVUS SERVUS: mihi ad hanc rem expromptā memoriā atque āstūtiā.
(724)  MYSIS ANCILLA: quidnam inceptūru's? accipe ā mē hunc ōcius
(725)  DAVUS SERVUS: atque ante nostram jānuam appōne. obsecrō,
(726)  MYSIS ANCILLA: humīne? ex ārā hinc sūme verbēnās tibi
(727)  DAVUS SERVUS: atque eās susterne. quam ob rem id tūte nōn facis?
(728)  DAVUS SERVUS: quia, sī forte opus sit ad erum jūrandum mihi
(729)  DAVUS SERVUS: nōn apposuisse, ut liquidō possim. intellegō:
(730)  MYSIS ANCILLA: nova nunc religiō in tē istaec incessit. cedo!
(731)  DAVUS SERVUS: movē ōcius tē, ut quid agam porrō intellegās.
(732)  DAVUS SERVUS: prō Juppiter! quid est? spōnsae pater intervenit.
(733)  DAVUS SERVUS: repudiō quod cōnsilium prīmum intenderam.
(734)  MYSIS ANCILLA: nescio quid nārrēs. ego quoque hinc ab dexterā
(735)  DAVUS SERVUS: venīre mē assimulābō: tū ut susserviās
(736)  DAVUS SERVUS: ōrātiōnī, ut cumque opus sit, verbīs vidē.
(737)  MYSIS ANCILLA: ego quid agās nīl intellegō; sed sīquid est
(738)  MYSIS ANCILLA: quod meā operā opus sit vōbīs, ut tū plūs vidēs,
(739)  MYSIS ANCILLA: manēbō, nēquōd vestrum remorer commodum.
(740x) == Chremes Mysis Davus ==
(740)  CHREMES SENEX: Revortor, postquam quae opus fuēre ad nūptiās
(741)  CHREMES SENEX: gnātae parāvī, ut jubeam accersī. sed quid hoc?
(742)  CHREMES SENEX: puer herclest. mulier, tūn posuistī hunc? ubi illic est?
(743)  CHREMES SENEX: nōn mihi respondēs? nusquam est. vae miserae mihi!
(744)  MYSIS ANCILLA: relīquit me homō atque abiit. dī vestram fidem,
(745)  DAVUS SERVUS: quid turbaest apud forum! quid illī hominum lītigant!
(746)  DAVUS SERVUS: tum annōna cārast. (quid dīcam aliud nescio.)
(747)  MYSIS ANCILLA: cūr tū obsecrō hīc mē sōlam–? hem quae haec est fābula?
(748)  DAVUS SERVUS: eho Mȳsis, puer hic undest? quisve hūc attulit?
(749)  MYSIS ANCILLA: satin sānu's quī mē id rogitēs? quem ego igitur rogem
(750)  DAVUS SERVUS: quī hīc nēminem alium videam? mīror unde sit.
(751)  DAVUS SERVUS: dictūra's quod rogō? au! concēde ad dexteram.
(752)  MYSIS ANCILLA: dēlīrās: nōn tūte ipse...? verbum sī mihi
(753)  DAVUS SERVUS: ūnum praeter quam quod tē rogo faxis: cavē!
(754)  DAVUS SERVUS: male dīcis. undest? dīc clārē. ā nōbīs. hahae!
(755)  DAVUS SERVUS: mīrum vērō impudenter mulier sī facit
(756)  DAVUS SERVUS: meretrīx! ab Andriāst haec, quantum intellegō.
(757)  DAVUS SERVUS: adeōn vidēmur vōbīs esse idōneī
(758)  DAVUS SERVUS: in quibus sīc illūdātis? vēnī in tempore.
(759)  DAVUS SERVUS: properā adeō puerum tollere hinc ab jānuā.
(760)  DAVUS SERVUS: manē: cave quōquam ex istōc excessīs locō!
(761)  MYSIS ANCILLA: dī tē ērādīcent! ita mē miseram territās.
(762)  DAVUS SERVUS: tibi ego dīcō an nōn? quid vīs? at etiam rogās?
(763)  DAVUS SERVUS: cedo, cujum puerum hīc apposīstī? dīc mihi.
(764)  MYSIS ANCILLA: tū nescīs? mitte id quod sciō: dīc quod rogō.
(765)  MYSIS ANCILLA: vestrī. cujus nostrī? Pamphilī. hem quid? Pamphilī?
(766)  MYSIS ANCILLA: eho an nōn est? rēctē ego has semper fūgī nūptiās.
(767)  DAVUS SERVUS: ō facinus animadvortendum! quid clāmitās?
(768)  DAVUS SERVUS: quemne ego herī vīdī ad vōs afferrī vesperī?
(769)  MYSIS ANCILLA: ō hominem audācem! vērum: vīdī Cantharam
(770)  DAVUS SERVUS: suffarcinātam. dīs pol habeō grātiam
(771)  MYSIS ANCILLA: cum in pariendō aliquot affuērunt līberae.
(772)  DAVUS SERVUS: nē illa illum haud nōvit cujus causā haec incipit:
(773)  DAVUS SERVUS: ‘Chremēs sī positum puerum ante aedīs vīderit,
(774)  DAVUS SERVUS: suam gnātam nōn dabit’: tantō hercle magis dabit.
(775)  CHREMES SENEX: nōn hercle faciet. nunc adeō, ut tū sīs sciēns,
(776)  DAVUS SERVUS: nisi puerum tollis jam ego hunc in mediam viam
(777)  DAVUS SERVUS: prōvolvam tēque ibīdem pervolvam in lutō.
(778)  MYSIS ANCILLA: tū pol homo nōn ēs sōbrius. fallācia
(779)  DAVUS SERVUS: alia aliam trūdit: jam susurrārī audiō
(780)  DAVUS SERVUS: cīvem Atticam esse hanc. hem. ‘coāctus lēgibus
(781)  DAVUS SERVUS: eam uxōrem dūcet.’ au obsecrō, an nōn cīvis est?
(782)  CHREMES SENEX: joculārium in malum īnsciēns paene incidī.
(783)  DAVUS SERVUS: quis hic loquitur? ō Chremē, per tempus advenīs:
(784)  DAVUS SERVUS: auscultā. audīvī jam omnia. anne haec tū omnia?
(785)  CHREMES SENEX: audīvī, inquam, ā prīncipiō. audīstīn, obsecrō? hem
(786)  DAVUS SERVUS: scelera! hanc jam oportet in cruciātum hinc abripī.
(787)  DAVUS SERVUS: hic est ille: nōn tē crēdās Dāvum lūdere.
(788)  MYSIS ANCILLA: mē miseram! nīl pol falsī dīxī, mī senex.
(789)  CHREMES SENEX: nōvī omnem rem. est Simō intus? est. nē mē attigās,
(790)  MYSIS ANCILLA: sceleste. sī pol Glyceriō nōn omnia haec...
(791)  DAVUS SERVUS: eho inepta, nescīs quid sit āctum? quī sciam?
(792)  DAVUS SERVUS: hic socer est. aliō pactō haud poterat fīerī
(793)  DAVUS SERVUS: ut scīret haec quae voluimus. praedīcerēs.
(794)  DAVUS SERVUS: paulum interesse cēnsēs ex animō omnia,
(795)  DAVUS SERVUS: ut fert nātūra, faciās an dē industriā?
(796x) == Crito Mysis Davus ==
(796)  CRITO SENEX: In hāc habitāsse plateā dictumst Chrȳsidem,
(797)  CRITO SENEX: quae sēsē inhonestē optāvit parere hīc dītiās
(798)  CRITO SENEX: potius quam honestē in patriā pauper vīveret:
(799)  CRITO SENEX: ejus morte ea ad mē lēge rediērunt bona.
(800)  CRITO SENEX: sed quōs perconter videō: salvēte. obsecrō,
(801)  MYSIS ANCILLA: quem videō? estne hic Critō sōbrīnus Chrȳsidis?
(802)  MYSIS ANCILLA: is est. ō Mȳsis, salvē! salvus sīs, Critō.
(803)  CRITO SENEX: itan Chrȳsis? hem. nōs quidem pol miserās perdidit.
(804)  CRITO SENEX: quid vōs? quō pactō hīc? satine rēctē? nōsne? sīc
(805)  MYSIS ANCILLA: ut quīmus, ajunt, quandō ut volumus nōn licet.
(806)  CRITO SENEX: quid Glycerium? jam hic suōs parentīs repperit?
(807)  MYSIS ANCILLA: utinam! an nōndum etiam? haud auspicātō hūc mē appulī;
(808)  CRITO SENEX: nam pol, sī id scīssem, numquam hūc tetulissem pedem.
(809)  CRITO SENEX: semper ejus dictast esse haec atque habitast soror;
(810)  CRITO SENEX: quae illius fuēre possidet: nunc mē hospitem
(811)  CRITO SENEX: lītīs sequī quam id mihi sit facile atque ūtile
(812)  CRITO SENEX: aliōrum exempla commonent. simul arbitror
(813)  CRITO SENEX: jam aliquem esse amīcum et dēfēnsōrem eī; nam ferē
(814)  CRITO SENEX: grandicula jam profectast illinc: clāmitent
(815)  CRITO SENEX: mē sȳcophantam, hērēditātem persequī
(816)  CRITO SENEX: mendīcum. tum ipsam dēspoliāre nōn libet.
(817)  MYSIS ANCILLA: ō optime hospes! pol, Critō, antīquum obtinēs.
(818)  CRITO SENEX: dūc mē ad eam, quandō hūc vēnī, ut videam. maximē.
(819)  DAVUS SERVUS: sequar hōs: nōlō mē in tempore hōc videat senex.
(820y) === Akt V ===
(820x) == Chremes Simo ==
(820)  CHREMES SENEX: Satis jam satis, Simō, spectāta ergā tē amīcitiast mea;
(821)  CHREMES SENEX: satis perīclī incēpī adīre: ōrandī jam fīnem face.
(822)  CHREMES SENEX: dum studeō obsequī tibi, paene illūsī vītam fīliae.
(823)  SIMO SENEX: immō enim nunc cum maximē abs tē postulō atque ōrō, Chremē,
(824)  SIMO SENEX: ut beneficium verbīs initum dūdum nunc rē comprobēs.
(825)  CHREMES SENEX: vide quam inīquus sīs prae studiō: dum id efficiās quod libet,
(826)  CHREMES SENEX: neque modum benignitātis neque quid mē ōrēs cōgitās;
(827)  CHREMES SENEX: nam sī cōgitēs remittās jam mē onerāre injūriīs.
(828)  SIMO SENEX: quibus? at rogitās? perpulistī mē ut hominī adulēscentulō
(829)  CHREMES SENEX: in aliō occupātō amōre, abhorrentī ab rē uxōriā,
(830)  CHREMES SENEX: fīliam ut darem in sēditiōnem atque in incertās nūptiās,
(831)  CHREMES SENEX: ejus labōre atque ejus dolōre gnātō ut medicārer tuō.
(832)  CHREMES SENEX: impetrāstī: incēpī, dum rēs tetulit. nunc nōn fert: ferās.
(833)  CHREMES SENEX: illam hinc cīvem esse ajunt; puer est nātus: nōs missōs face.
(834)  SIMO SENEX: per ego tē deōs ōrō, ut nē illīs animum indūcās crēdere,
(835)  SIMO SENEX: quibus id maximē ūtilest illum esse quam deterrimum.
(836)  SIMO SENEX: nūptiārum grātiā haec sunt ficta atque incepta omnia.
(837)  SIMO SENEX: ubi ea causa quam ob rem haec faciunt erit adēmpta hīs, dēsinent.
(838)  CHREMES SENEX: errās: cum Dāvō egomet vīdī jūrgantem ancillam. sciō. at
(839)  CHREMES SENEX: vērō vultū, cum ibi mē adesse neuter tum praesēnserant.
(840)  SIMO SENEX: crēdō et id factūrās Dāvus dūdum praedīxit mihi; et
(841)  SIMO SENEX: nesciō quī id tibi sum oblītus hodiē, ac voluī, dīcere.
(842x) == Davus Chremes Simo Dromo ==
(842)  DAVUS SERVUS: Animō nūnciam ōtiōsō esse imperō. em Dāvum tibi!
(843)  SIMO SENEX: unde ēgreditur? meō praesidiō atque hospitis. quid illud malīst?
(844)  DAVUS SERVUS: ego commodiōrem hominem adventum tempus nōn vīdī. scelus,
(845)  SIMO SENEX: quemnam hic laudat? omnis rēs est jam in vadō. cessō alloquī?
(846)  DAVUS SERVUS: erus est: quid agam? ō salvē, bone vir. ehem Simō, ō noster Chremē,
(847)  DAVUS SERVUS: omnia apparāta jam sunt intus. cūrāstī probē.
(848)  DAVUS SERVUS: ubi volēs accerse. bene sānē; id enimvērō hinc nunc abest.
(849)  SIMO SENEX: etiam tū hoc respondēs quid istīc tibi negōtīst? mihin? ita.
(850)  DAVUS SERVUS: mihin? tibi ergō. modo intrōīī. quasi ego quam dūdum rogem.
(851)  DAVUS SERVUS: cum tuō gnātō ūnā. anne est intus Pamphilus? crucior miser!
(852)  SIMO SENEX: eho nōn tū dīxtī esse inter eōs inimīcitiās, carnufex?
(853)  DAVUS SERVUS: sunt. cūr igitur hīc est? quid illum cēnsēs? cum illā lītigat.
(854)  DAVUS SERVUS: immo vērō indignum, Chremē, jam facinus faxō ex mē audiēs.
(855)  DAVUS SERVUS: nescioquis senex modo vēnit, ellum, cōnfīdēns catus:
(856)  DAVUS SERVUS: cum faciem videās, vidētur esse quantīvīs pretī:
(857)  DAVUS SERVUS: trīstis sevēritās inest in vultū atque in verbīs fidēs.
(858)  SIMO SENEX: quidnam apportat? nīl equidem nisi quod illum audīvī dīcere.
(859)  SIMO SENEX: quid ait tandem? Glycerium sē scīre cīvem esse Atticam. hem
(860)  SIMO SENEX: Dromo, Dromō. quid est? Dromō. audī. verbum sī addideris... Dromō.
(861)  DAVUS SERVUS: audī obsecrō. quid vīs? sublīmem intrō rape hunc, quantum potest.
(862)  DROMO LORARIUS: quem? Dāvum quam ob rem? quia lubet. rape inquam. quid fēcī? rape.
(863)  DAVUS SERVUS: sī quicquam inveniēs mē mentītum, occīditō. nīl audiō.
(864)  DROMO LORARIUS: ego jam tē commōtum reddam. tamen etsī hoc vērumst? tamen.
(865)  SIMO SENEX: cūrā asservandum vīnctum, atque audīn? quādrupedem cōnstringitō.
(866)  SIMO SENEX: age nūnciam: ego pol hodiē, sī vīvō, tibi
(867)  SIMO SENEX: ostendam erum quid sit perīclī fallere,
(868)  SIMO SENEX: et illī patrem. āh nē saevī tantō opere. ō Chremē,
(869)  SIMO SENEX: pietātem gnātī! nōnne tē miseret meī?
(870)  SIMO SENEX: tantum labōrem capere ob tālem fīlium!
(871)  SIMO SENEX: age Pamphile, exī Pamphile: ecquid tē pudet?
(872x) == Pamphilus Simo Chremes ==
(872)  PAMPHILUS ADULESCENS: Quis mē vult? periī, pater est. quid aīs, omnium...? āh
(873)  CHREMES SENEX: rem potius ipsam dīc ac mitte male loquī.
(874)  SIMO SENEX: quasi quicquam in hunc jam gravius dīcī possiet.
(875)  SIMO SENEX: ain tandem, cīvis Glyceriumst? ita praedicant.
(876)  SIMO SENEX: ‘ita praedicant’? ō ingentem cōnfīdentiam!
(877)  SIMO SENEX: num cōgitat quid dīcat? num factī piget?
(878)  SIMO SENEX: vide num ejus color pudōris signum usquam indicat.
(879)  SIMO SENEX: adeō impotentī esse animō ut praeter cīvium
(880)  SIMO SENEX: mōrem atque lēgem et suī voluntātem patris
(881)  SIMO SENEX: tamen hanc habēre studeat cum summō probrō!
(882)  PAMPHILUS ADULESCENS: mē miserum! hem modone id dēmum senstī, Pamphile?
(883)  SIMO SENEX: ōlim istūc, ōlim cum ita animum induxtī tuum,
(884)  SIMO SENEX: quod cuperēs aliquō pactō efficiendum tibi,
(885)  SIMO SENEX: eōdem diē istūc verbum vērē in tē accidit.
(886)  SIMO SENEX: sed quid ego? cūr mē excruciō? cūr mē mācerō?
(887)  SIMO SENEX: cūr meam senectūtem hujus sollicitō āmentiā?
(888)  SIMO SENEX: an ut prō hujus peccātīs ego supplicium sufferam?
(889)  SIMO SENEX: immō habeat, valeat, vīvat cum illā. mī pater!
(890)  SIMO SENEX: quid ‘mī pater’? quasi tū hujus indigeās patris.
(891)  SIMO SENEX: domus uxor līberī inventī invītō patre;
(892)  SIMO SENEX: adductī quī illam hinc cīvem dīcant: vīcerīs.
(893)  PAMPHILUS ADULESCENS: pater, licetne pauca? quid dīcēs mihi? at
(894)  CHREMES SENEX: tamen, Simō, audī. ego audiam? quid audiam,
(895)  SIMO SENEX: Chremē? at tandem dīcat. age dīcat, sinō.
(896)  PAMPHILUS ADULESCENS: ego mē amāre hanc fateor; sī id peccārest, fateor id quoque.
(897)  PAMPHILUS ADULESCENS: tibi, pater, mē dēdō: quidvīs oneris impōne, imperā.
(898)  PAMPHILUS ADULESCENS: vīs mē uxōrem dūcere? hanc vīs mittere? ut poterō feram.
(899)  PAMPHILUS ADULESCENS: hoc modo tē obsecrō, ut nē crēdās ā mē allēgātum hunc senem:
(900)  PAMPHILUS ADULESCENS: sine mē expūrgem atque illum hūc cōram addūcam. addūcās? sine, pater.
(901)  CHREMES SENEX: aequum postulat: dā veniam. sine tē hoc exōrem. sinō.
(902)  SIMO SENEX: quidvīs cupiō dum nē ab hōc mē fallī comperiar, Chremē.
(903)  CHREMES SENEX: prō peccātō magnō paulum supplicī satis est patrī.
(904x) == Crito Chremes Simo Pamphilus ==
(904)  CRITO SENEX: Mitte ōrāre. ūna hārum quaevīs causa mē ut faciam monet,
(905)  CRITO SENEX: vel tū vel quod vērumst vel quod ipsī cupiō Glyceriō.
(906)  CHREMES SENEX: Andrium ego Critōnem videō? certē is est. salvus sīs, Chremē.
(907)  CHREMES SENEX: quid tū Athēnās īnsolēns? ēvēnit. sed hicinest Simō?
(908)  CHREMES SENEX: hic. Simō... mēn quaeris? eho tū, Glycerium hinc cīvem esse aīs?
(909)  CRITO SENEX: tū negās? itane hūc parātus advenīs? quā rē? rogās?
(910)  SIMO SENEX: tūne impūne haec faciās? tūne hīc hominēs adulēscentulōs
(911)  SIMO SENEX: imperītōs rērum, ēductōs līberē, in fraudem illicis?
(912)  SIMO SENEX: sollicitandō et pollicitandō eōrum animōs lactās? sānun ēs?
(913)  SIMO SENEX: ac meretrīciōs amōrēs nūptiīs conglūtinās?
(914)  PAMPHILUS ADULESCENS: periī, metuō ut sustet hospes. sī, Simō, hunc nōris satis,
(915)  CHREMES SENEX: nōn ita arbitrēre: bonus est hic vir. hic vir sit bonus?
(916)  SIMO SENEX: itane attemperātē ēvēnit, hodiē in ipsīs nūptiīs
(917)  SIMO SENEX: ut venīret, antehāc numquam? est vērō huic crēdendum, Chremē.
(918)  PAMPHILUS ADULESCENS: nī metuam patrem, habeō prō illā rē illum quod moneam probē.
(919)  SIMO SENEX: sȳcophanta. hem. sīc, Critō, est hic: mitte. videat quī siet.
(920)  CRITO SENEX: sī mihi perget quae vult dīcere, ea quae nōn vult audiet.
(921)  CRITO SENEX: ego istaec moveō aut cūrō? nōn tū tuum malum aequō animō ferās!
(922)  CRITO SENEX: nam ego quae dīxī vēra an falsa audierim jam scīrī potest.
(923)  CRITO SENEX: Atticus quīdam ōlim nāvī frāctā ad Andrum ējectus est
(924)  CRITO SENEX: et istaec ūnā parva virgō. tum ille egēns forte applicat
(925)  CRITO SENEX: prīmum ad Chrȳsidis patrem sē. fābulam inceptat. sine.
(926)  CRITO SENEX: itane vērō obturbat? perge. Tum is mihi cognātus fuit
(927)  CRITO SENEX: quī eum recēpit. ibi ego audīvī ex illō sēsē esse Atticum.
(928)  CRITO SENEX: is ibi mortuust. ejus nōmen? nōmen tam cito? Phānia? hem
(929)  CRITO SENEX: periī! vērum hercle opīnor fuisse Phāniam; hoc certō sciō,
(930)  CRITO SENEX: Rhamnūsium sē ajēbat esse. ō Juppitēr! eadem haec, Chremē,
(931)  CRITO SENEX: multī aliī in Andrō tum audīre. utinam id sit quod spērō! eho dīc mihi,
(932)  CHREMES SENEX: quid eam tum? suamne esse aibat? nōn. quōjam igitur? frātris fīliam.
(933)  CHREMES SENEX: certē meast. quid aīs? quid tu aīs? arrige aurīs, Pamphile!
(934)  SIMO SENEX: quī crēdis? Phānia illic frāter meus fuit. nōram et sciō.
(935)  CHREMES SENEX: is bellum hinc fugiēns mēque in Asiam persequēns proficīscitur:
(936)  CHREMES SENEX: tum illam relinquere hīc est veritus. postillā prīmum audiō
(937)  CHREMES SENEX: quid illō sit factum. vix sum apud mē: ita animus commōtust metū
(938)  PAMPHILUS ADULESCENS: spē gaudiō, mīrandō tantō tam repentīnō hōc bonō.
(939)  SIMO SENEX: ne istam multimodīs tuam invenīrī gaudeō. crēdō, pater.
(940)  CHREMES SENEX: at mī ūnus scrūpulus etiam restat quī mē male habet. dignus ēs
(941)  PAMPHILUS ADULESCENS: cum tuā religiōne, odium: nōdum in scirpō quaeris. quid istud est?
(942)  CHREMES SENEX: nōmen nōn convenit. fuit hercle huic aliud parvae. quod, Critō?
(943)  CHREMES SENEX: numquid meministī? id quaerō. egon hujus memoriam patiar meae
(944)  PAMPHILUS ADULESCENS: voluptātī obstāre, cum ego possim in hāc rē medicārī mihī?
(945)  PAMPHILUS ADULESCENS: nōn patiar heus, Chremē, quod quaeris, Pāsibulast. ipsast. east.
(946)  PAMPHILUS ADULESCENS: ex ipsā mīliēns audīvī. omnīs nōs gaudēre hoc, Chremē,
(947)  SIMO SENEX: tē crēdō crēdere. ita mē di ament, crēdō. quod restat, pater...
(948)  SIMO SENEX: jamdūdum rēs reddūxit mē ipsa in grātiam. ō lepidum patrem!
(949)  PAMPHILUS ADULESCENS: dē uxōre, ita ut possēdī, nīl mūtat Chremēs? causa optimast;
(950)  CHREMES SENEX: nisi quid patēr ait aliud. nempe id. scīlicet. dōs, Pamphile, est
(951)  CHREMES SENEX: decem talenta. accipiō. properō ad fīliam. eho mēcum, Critō;
(952)  CHREMES SENEX: nam illam mē crēdō haud nōsse. cūr nōn illam hūc trānsferrī jubēs?
(953)  PAMPHILUS ADULESCENS: rēctē admonēs: Dāvō ego istūc dēdam jam negōtī. nōn potest.
(954)  PAMPHILUS ADULESCENS: quī? quia habet aliud magis ex sēsē et majus. quidnam? vīnctus est.
(955)  PAMPHILUS ADULESCENS: pater, nōn rēctē vīnctust. haud ita jussī. jube solvī, obsecrō.
(956)  SIMO SENEX: age fīat. at mātūrā. eō intrō. ō faustum et fēlīcem diem!
(957x) == Charinus Pamphilus Davus ==
(957)  CHARINUS ADULESCENS: Prōvīsō quid agat Pamphilus. atque eccum. aliquis mē forsitan
(958)  PAMPHILUS ADULESCENS: putet nōn putāre hoc vērum, at mihi nunc sīc esse hoc vērum libet.
(959)  PAMPHILUS ADULESCENS: ego deōrum vītam eāpropter sempiternam esse arbitror
(960)  PAMPHILUS ADULESCENS: quod voluptātēs eōrum propriae sunt; nam mī immortālitās
(961)  PAMPHILUS ADULESCENS: partast, sī nūlla aegritūdō huic gaudiō intercesserit.
(962)  PAMPHILUS ADULESCENS: sed quem ego mihi potissimum optem, nunc cui haec nārrem, darī?
(963)  CHARINUS ADULESCENS: quid illud gaudīst? Dāvum videō. nēmōst quem māllem omnium;
(964)  PAMPHILUS ADULESCENS: nam hunc sciō meā solidē sōlum gāvīsūrum gaudiā.
(965)  DAVUS SERVUS: Pamphilus ubinam hīc est? Dāve. quis homōst? ego sum. ō Pamphile.
(966)  PAMPHILUS ADULESCENS: nescīs quid mī obtigerit. certē; sed quid mi obtigerit sciō.
(967)  PAMPHILUS ADULESCENS: et quidem egō. mōre hominum ēvēnit ut quod sim nānctus malī
(968)  DAVUS SERVUS: prius rescīscerēs tū quam ego illud quod tibi ēvēnit bonī.
(969)  PAMPHILUS ADULESCENS: Glycerium mea suōs parentīs repperit. factum bene. hem.
(970)  PAMPHILUS ADULESCENS: pater amīcus summus nōbīs. quis? Chremēs. nārrās probē.
(971)  PAMPHILUS ADULESCENS: nec mora ūllast quīn eam uxōrem dūcam. num illic somniat
(972)  CHARINUS ADULESCENS: ea quae vigilāns voluit? tum dē puerō, Dāve... āh dēsine!
(973)  DAVUS SERVUS: sōlus est quem dīligant dī. salvus sum sī haec vēra sunt.
(974)  CHARINUS ADULESCENS: colloquar. quis homōst? Charīne, in tempore ipsō mī advenīs.
(975)  CHARINUS ADULESCENS: bene factum. audīstī? omnia. age, mē in tuīs secundīs respice.
(976)  CHARINUS ADULESCENS: tuus est nunc Chremēs: factūrum quae volēs sciō esse omnia.
(977)  PAMPHILUS ADULESCENS: meminī: atque adeō longumst illum mē exspectāre dum exeat.
(978)  PAMPHILUS ADULESCENS: sequere hāc mē: intus apud Glycerium nunc est. tū, Dāve, abi domum,
(979)  PAMPHILUS ADULESCENS: properē, accerse hinc quī auferant eam quid stās? quid cessās? eō.
(980)  DAVUS SERVUS: nē exspectētis dum exeant hūc: intus dēspondēbitur;
(981)  DAVUS SERVUS: intus trānsigētur sīquid est quod restet. plaudite!
(980ay) == Exitus Alter Suppositicius ==
(980ax) == Pamphilus Charinus Chremes Davus ==
(980a)  PAMPHILUS ADULESCENS: Tē exspectābam: est dē tuā rē quod agere ego tēcum volō.
(981a)  PAMPHILUS ADULESCENS: operam dedi nē mē esse oblītum dīcās tuae gnātae alterae.
(982a)  PAMPHILUS ADULESCENS: tibi mē opīnor invēnisse dignum tē atque illā virum. Āh,
(983a)  CHARINUS ADULESCENS: periī, Dāve, dē meō amōre ac vītā nunc sors tollitur.
(984a)  CHREMES SENEX: nōn nova istaec mihi condiciō est, sī voluissem, Pamphile.
(985a)  CHARINUS ADULESCENS: occidī, Dāve. mane. periī. id quam ob rem nōn voluī ēloquar:
(986a)  CHREMES SENEX: nōn idcircō quod eum omnīnō affīnem mihi nōllem... hem! tacē.
(987a)  CHREMES SENEX: sed amīcitia nostra quae est ā patribus nostrīs trādita
(988a)  CHREMES SENEX: nōbīs, aliquam partem studuī adauctam trādī līberīs.
(989a)  CHREMES SENEX: nunc cum cōpiā ac fortūnā utrīque ut obsequerer dedit,
(990a)  CHREMES SENEX: dētur. bene factum. adī atque age hominī grātiās. salvē, Chremēs,
(991a)  CHARINUS ADULESCENS: amīcōrum meōrum omnium cārissime.
(992a)  CHARINUS ADULESCENS: quod mihi nōn minus est gaudiō quam id quod volō
(993a)  CHARINUS ADULESCENS: quod abs tē expetō:
(994a)  CHARINUS ADULESCENS: mē repperisse ut habitus antehāc fuī tibi.
(995a)  CHREMES SENEX: animum, Charīne, quod ad cumque applīcāverīs
(996a)  CHREMES SENEX: studium exinde ut erit tūte exīstimāberis.
(997a)  CHREMES SENEX: id ita esse facere conjectūram ex mē licet:
(998a)  CHREMES SENEX: aliēnus abs tē tamen quis tū essēs nōveram.
(999a)  CHARINUS ADULESCENS: ita rēs est. gnātam tibi meam Philūmenam
(1000a)  CHREMES SENEX: uxōrem et dōtis sex talenta spondeō.
