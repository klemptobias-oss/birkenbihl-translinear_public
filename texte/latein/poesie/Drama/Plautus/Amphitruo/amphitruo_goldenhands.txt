(-18x) == Argumentum I ==
(-18)  PROLOGUS: In faciem versus Amphitruōnis Juppiter,
(-17)  PROLOGUS: dum bellum gereret cum Tēloboīs hostibus,
(-16)  PROLOGUS: Alcmēnam uxōrem cēpit ūsūrāriam.
(-15)  PROLOGUS: Mercurius fōrmam Sōsiae servī gerit
(-14)  PROLOGUS: absentis: hīs Alcmēna dēcipitur dolīs.
(-13)  PROLOGUS: postquam rediēre vērī Amphitruō et Sōsia,
(-12)  PROLOGUS: uterque dēlūduntur in mīrum modum.
(-11)  PROLOGUS: hinc jūrgium, tumultus uxōrī et virō,
(-10)  PROLOGUS: dōnec cum tonitrū vōce missā ex aethere
(-9)  PROLOGUS: adulterum sē Juppiter cōnfessus est.
(-8x) == Argumentum Ii ==
(-8)  PROLOGUS: Amōre captus Alcumēnās Juppiter
(-7)  PROLOGUS: Mūtāvit sēsē in fōrmam ejus conjugis,
(-6)  PROLOGUS: Prō patriā Amphitruō dum dēcernit cum hostibus.
(-5)  PROLOGUS: Habitū Mercurius eī subservit Sōsiae.
(-4)  PROLOGUS: Is advenientīs servum ac dominum frūstrā habet.
(-3)  PROLOGUS: Turbās uxōrī ciet Amphitruō, atque invicem
(-2)  PROLOGUS: Raptant prō moechīs. Blepharō captus arbiter
(-1)  PROLOGUS: Uter sit nōn quit Amphitruō dēcernere.
(0)  PROLOGUS: Omnem rem nōscunt. geminōs illa ēnītitur.
(1x) === Prolog ===
(1)  MERCURIUS DEUS: Ut vōs in vestrīs vultis mercimōniīs
(2)  MERCURIUS DEUS: emundīs vēndundīsque mē laetum lucrīs
(3)  MERCURIUS DEUS: afficere atque adjuvāre in rēbus omnibus
(4)  MERCURIUS DEUS: et ut rēs ratiōnēsque vestrōrum omnium
(5)  MERCURIUS DEUS: bene expedīre vultis peregrīque et domī
(6)  MERCURIUS DEUS: bonōque atque amplō auctāre perpetuō lucrō
(7)  MERCURIUS DEUS: quāsque incēpistis rēs quāsque inceptābitis,
(8)  MERCURIUS DEUS: et utī bonīs vōs vestrōsque omnīs nūntiīs
(9)  MERCURIUS DEUS: mē afficere vultis, ea afferam, ea ut nūntiem
(10)  MERCURIUS DEUS: quae maximē in rem vestram commūnem sient,
(11)  MERCURIUS DEUS: nam vōs quidem id jam scītis concessum et datum
(12)  MERCURIUS DEUS: mī esse ab dīs aliīs, nūntiīs praesim et lucrō:
(13)  MERCURIUS DEUS: haec ut mē vultis approbāre annītier,
(14)  MERCURIUS DEUS: lucrum ut perenne vōbīs semper suppetat
(15)  MERCURIUS DEUS: ita huic faciētis fābulae silentium
(16)  MERCURIUS DEUS: itaque aequī et jūstī hīc eritis omnēs arbitrī.
(17)  MERCURIUS DEUS: Nunc cujus jussū veniō et quam ob rem vēnerim
(18)  MERCURIUS DEUS: dīcam simulque ipse ēloquar nōmen meum.
(19)  MERCURIUS DEUS: Jovis jussū veniō, nōmen Mercuriōst mihi.
(20)  MERCURIUS DEUS: pater hūc mē mīsit ad vōs ōrātum meus,
(21)  MERCURIUS DEUS: tam etsī, prō imperiō vōbīs quod dictum foret,
(22)  MERCURIUS DEUS: scībat factūrōs, quippe quī intellēxerat
(23)  MERCURIUS DEUS: verērī vōs sē et metuere, ita ut aequum est Jovem;
(24)  MERCURIUS DEUS: vērum profectō hoc petere mē precāriō
(25)  MERCURIUS DEUS: ā vōbīs jussit, lēniter, dictīs bonīs.
(26)  MERCURIUS DEUS: etenim ille, cujus hūc jussū veniō, Juppiter
(27)  MERCURIUS DEUS: nōn minus quam vestrum quīvīs formīdat malum:
(28)  MERCURIUS DEUS: hūmānā mātre nātus, hūmānō patre,
(29)  MERCURIUS DEUS: mīrārī nōn est aequum, sibi sī praetimet;
(30)  MERCURIUS DEUS: atque ego quoque etiam, quī Jovis sum fīlius,
(31)  MERCURIUS DEUS: contāgiōne meī patris metuō malum.
(32)  MERCURIUS DEUS: proptereā pāce adveniō et pācem ad vōs ferō:
(33)  MERCURIUS DEUS: jūstam rem et facilem esse ōrātam ā vōbīs volō,
(34)  MERCURIUS DEUS: nam jūstae ab jūstīs jūstus sum ōrātor datus.
(35)  MERCURIUS DEUS: nam injūsta ab jūstīs impetrārī nōn decet,
(36)  MERCURIUS DEUS: jūsta autem ab injūstīs petere īnsipientia est;
(37)  MERCURIUS DEUS: quippe illī inīquī jūs ignōrant neque tenent.
(38)  MERCURIUS DEUS: nunc jam hūc animum omnēs quae loquār advertite.
(39)  MERCURIUS DEUS: dēbētis velle quae velīmus: meruimus
(40)  MERCURIUS DEUS: et ego et pater dē vōbīs et rē pūblicā;
(41)  MERCURIUS DEUS: nam quid ego memorem, ut aliōs in tragoediīs
(42)  MERCURIUS DEUS: vīdī, Neptūnum Virtūtem Victōriam
(43)  MERCURIUS DEUS: Mārtem Bellōnam, commemorāre quae bona
(44)  MERCURIUS DEUS: vōbīs fēcissent, quīs benefactīs meus pater,
(45)  MERCURIUS DEUS: deōrum rēgnātor, architectust omnibus?
(46)  MERCURIUS DEUS: sed mōs numquam ille illī fuit patrī meō,
(47)  MERCURIUS DEUS: ut exprobrāret quod bonīs faceret bonī;
(48)  MERCURIUS DEUS: grātum arbitrātur esse id ā vōbīs sibi
(49)  MERCURIUS DEUS: meritōque vōbīs bona sē facere quae facit.
(50)  MERCURIUS DEUS: Nunc quam rem ōrātum hūc vēnī prīmum prōloquar,
(51)  MERCURIUS DEUS: post argūmentum hujus ēloquar tragoediae.
(52)  MERCURIUS DEUS: quid? contrāxistis frontem, quia tragoediam
(53)  MERCURIUS DEUS: dīxī futūram hanc? deus sum, commūtāverō.
(54)  MERCURIUS DEUS: eandem hanc, sī vultis, faciam ex tragoediā
(55)  MERCURIUS DEUS: cōmoedia ut sit omnibus īsdem versibus.
(56)  MERCURIUS DEUS: utrum sit an nōn? vultis? sed ego stultior,
(57)  MERCURIUS DEUS: quasi nesciam vōs velle, quī dīvus siem
(58)  MERCURIUS DEUS: teneō quid animī vestrī super hāc rē siet:
(59)  MERCURIUS DEUS: faciam ut commixta sit: sit tragicōmoedia.
(60)  MERCURIUS DEUS: nam mē perpetuō facere ut sit cōmoedia,
(61)  MERCURIUS DEUS: rēgēs quō veniant et dī, nōn pār arbitror.
(62)  MERCURIUS DEUS: quid igitur? quoniam hīc servus quoque partīs habet,
(63)  MERCURIUS DEUS: faciam sit, proinde ut dīxī, tragicōmoedia.
(64)  MERCURIUS DEUS: nunc hoc mē ōrāre ā vōbīs jussit Juppiter,
(65)  MERCURIUS DEUS: ut conquīstōrēs singula in subsellia
(66)  MERCURIUS DEUS: eant per tōtam caveam spectātōribus,
(67)  MERCURIUS DEUS: sī cui favitōrēs dēlēgātōs vīderint,
(68)  MERCURIUS DEUS: ut īs in caveā pignus capiantur togae;
(69)  MERCURIUS DEUS: sīve qui ambīssent palmam hīs histriōnibus
(70)  MERCURIUS DEUS: seu cuiquam artificī, seu per scrīptās litterās
(71)  MERCURIUS DEUS: seu qui ipse ambīsset seu per internūntium,
(72)  MERCURIUS DEUS: sīve adeō aedīlēs perfidiōsē cui duint,
(73)  MERCURIUS DEUS: sirempse lēgem jussit esse Juppiter,
(74)  MERCURIUS DEUS: quasi magistrātum sibi alterīve ambīverit.
(75)  MERCURIUS DEUS: virtūte dīxit vōs victōrēs vīvere,
(76)  MERCURIUS DEUS: nōn ambitiōne neque perfidiā: quī minus
(77)  MERCURIUS DEUS: eadem histriōnī sit lēx quae summō virō?
(78)  MERCURIUS DEUS: virtūte ambīre oportet, nōn favitōribus.
(79)  MERCURIUS DEUS: sat habet favitōrum semper quī rēctē facit,
(80)  MERCURIUS DEUS: sī illīs fidēs est quibus est ea rēs in manū.
(81)  MERCURIUS DEUS: hoc quoque etiam mihi in mandātīs is dedit,
(82)  MERCURIUS DEUS: ut conquīstōrēs fierent histriōnibus:
(83)  MERCURIUS DEUS: quī sibi mandāsset dēlēgātī ut plauderent
(84)  MERCURIUS DEUS: quīve quō placēret alter fēcisset minus,
(85)  MERCURIUS DEUS: ejus ōrnāmenta et corium utī concīderent.
(86)  MERCURIUS DEUS: mīrārī nōlim vōs, quāpropter Juppiter
(87)  MERCURIUS DEUS: nunc histriōnēs cūret; nē mīrēminī:
(88)  MERCURIUS DEUS: ipse hanc āctūrust Juppiter cōmoediam.
(89)  MERCURIUS DEUS: quid? admīrātī estis? quasi vērō novum
(90)  MERCURIUS DEUS: nunc prōferātur, Jovem facere histriōniam;
(91)  MERCURIUS DEUS: etiam, histriōnēs annō cum in prōscaeniō hīc
(92)  MERCURIUS DEUS: Jovem invocārunt, vēnit, auxiliō is fuit.
(93)  MERCURIUS DEUS: [praetereā certō prōdit in tragoediā.]
(94)  MERCURIUS DEUS: hanc fābulam, inquam, hīc Juppitēr hodiē ipse aget,
(95)  MERCURIUS DEUS: et ego ūnā cum illō. nunc vōs animum advertite,
(96)  MERCURIUS DEUS: dum hujus argūmentum ēloquar cōmoediae.
(97)  MERCURIUS DEUS: Haec urbs est Thēbae. in illīsce habitat aedibus
(98)  MERCURIUS DEUS: Amphitruō, nātus Argīs ex Argō patre,
(99)  MERCURIUS DEUS: quīcum Alcumēna est nūpta, Ēlectrī fīlia.
(100)  MERCURIUS DEUS: is nunc Amphitruō praefectust legiōnibus,
(101)  MERCURIUS DEUS: nam cum Tēloboīs bellum est Thēbānō poplō.
(102)  MERCURIUS DEUS: is prius quam hinc abiit ipsemet in exercitum,
(103)  MERCURIUS DEUS: gravidam Alcumēnam fēcit uxōrem suam.
(104)  MERCURIUS DEUS: nam ego vōs nōvisse crēdō jam ut sit pater meus,
(105)  MERCURIUS DEUS: quam līber hārum rērum multārum siet
(106)  MERCURIUS DEUS: quantusque amātor sit quod complacitum est semel.
(107)  MERCURIUS DEUS: is amārē occēpit Alcumēnam clam virum
(108)  MERCURIUS DEUS: ūsūramque ejus corporis cēpit sibi,
(109)  MERCURIUS DEUS: et gravidam fēcit is eam compressū suō.
(110)  MERCURIUS DEUS: nunc dē Alcumēnā ut rem teneātis rēctius,
(111)  MERCURIUS DEUS: utrimque est gravida, et ex virō et ex summō Jove.
(112)  MERCURIUS DEUS: et meus pater nunc intus hīc cum illā cubat,
(113)  MERCURIUS DEUS: et haec ob eam rem nox est facta longior,
(114)  MERCURIUS DEUS: dum cum illā quācum vult voluptātem capit;
(115)  MERCURIUS DEUS: sed ita assimulāvit sē, quasi Amphitruō siet.
(116)  MERCURIUS DEUS: nunc nē hunc ōrnātum vōs meum admīrēminī,
(117)  MERCURIUS DEUS: quod ego hūc prōcessī sīc cum servīlī schemā:
(118)  MERCURIUS DEUS: veterem atque antīquam rem novam ad vōs prōferam,
(119)  MERCURIUS DEUS: proptereā ōrnātūs in novum incessī modum.
(120)  MERCURIUS DEUS: nam meus pater intus nunc est eccum Juppiter;
(121)  MERCURIUS DEUS: in Amphitruōnis vertit sēsē imāginem
(122)  MERCURIUS DEUS: omnēsque eum esse cēnsent servī quī vident:
(123)  MERCURIUS DEUS: ita versipellem sē facit quandō libet.
(124)  MERCURIUS DEUS: ego servī sūmpsī Sōsiae mī imāginem,
(125)  MERCURIUS DEUS: quī cum Amphitruōne abīvit hinc in exercitum,
(126)  MERCURIUS DEUS: ut praeservīre amantī meō possem patrī
(127)  MERCURIUS DEUS: atque ut nē, quī essem, familiārēs quaererent,
(128)  MERCURIUS DEUS: versārī crēbrō hīc cum vidērent mē domī;
(129)  MERCURIUS DEUS: nunc, cum esse crēdent servum et cōnservum suum,
(130)  MERCURIUS DEUS: hau quisquam quaeret quī siem aut quid vēnerim.
(131)  MERCURIUS DEUS: Pater nunc intus suō animō mōrem gerit:
(132)  MERCURIUS DEUS: cubat complexus cujus cupiēns maximē est;
(133)  MERCURIUS DEUS: quae illī ad legiōnem facta sunt memorat pater
(134)  MERCURIUS DEUS: meus Alcumēnae: illa illum cēnset virum
(135)  MERCURIUS DEUS: suum esse, quae cum moechō est. ibi nunc meus pater
(136)  MERCURIUS DEUS: memorat, legiōnēs hostium ut fugāverit,
(137)  MERCURIUS DEUS: quō pactō sit dōnīs dōnātus plūrimīs.
(138)  MERCURIUS DEUS: ea dōna, quae illīc Amphitruōnī sunt data,
(139)  MERCURIUS DEUS: abstulimus: facile meus pater quod vult facit.
(140)  MERCURIUS DEUS: nunc hodiē Amphitruō veniet hūc ab exercitū
(141)  MERCURIUS DEUS: et servus, cujus ego hanc ferō imāginem.
(142)  MERCURIUS DEUS: nunc internōsse ut nōs possītis facilius,
(143)  MERCURIUS DEUS: ego hās habēbō usque hīc in petasō pinnulās;
(144)  MERCURIUS DEUS: tum meō patrī autem torulus inerit aureus
(145)  MERCURIUS DEUS: sub petasō: id signum Amphitruōnī nōn erit.
(146)  MERCURIUS DEUS: ea signa nēmo hōrum familiārium
(147)  MERCURIUS DEUS: vidēre poterit: vērum vōs vidēbitis.
(148)  MERCURIUS DEUS: sed Amphitruōnis illī est servus Sōsia
(149)  MERCURIUS DEUS: ā portū illic nunc hūc cum lanternā advenit.
(150)  MERCURIUS DEUS: abigam jam ego illum advenientem ab aedibus.
(151)  MERCURIUS DEUS: adeste: erit operae pretium hīc spectantibus
(152)  MERCURIUS DEUS: Jovem et Mercurium facere hīc histriōniam.
(153y) === Akt I ===
(153x) == I.i. ==
(153)  SOSIA SERVUS: Quī mē alter est audāciōr homō aut quī cōnfīdentior,
(154)  SOSIA SERVUS: juventūtis mōrēs quī sciam, quī hoc noctis sōlus ambulem?
(155)  SOSIA SERVUS: quid faciam nunc, sī trēsvirī mē in carcerem compēgerint?
(156)  SOSIA SERVUS: inde crās quasi ē prōmptāriā cellā dēprōmar ad flagrum,
(157)  SOSIA SERVUS: nec causam liceat dīcere mihi, neque in erō quicquam auxilī
(158)  SOSIA SERVUS: siet, nec quisquam sit quīn mē omnēs esse dignum dēputent.
(159)  SOSIA SERVUS: ita quasi incūdem mē miserum hominēs octō validī caedant:
(160)  SOSIA SERVUS: ita peregrē adveniēns
(161)  SOSIA SERVUS: hospitiō pūblicitus accipiar.
(162)  SOSIA SERVUS: haec erī immodestia coēgit, mē
(163)  SOSIA SERVUS: quī hoc noctis ā portū
(164)  SOSIA SERVUS: ingrātiīs excitāvit.
(165)  SOSIA SERVUS: nōnne idem hūc lūcī mē mittere potuit?
(166)  SOSIA SERVUS: opulentō hominī hōc servitus dūra est,
(167)  SOSIA SERVUS: hōc magis miser est dīvitis servus:
(168)  SOSIA SERVUS: noctēsque diēsque assiduō satis superque est
(169)  SOSIA SERVUS: quod factō aut dictō adest opus, quiētus nē sīs.
(170)  SOSIA SERVUS: ipse dominus dīves, operis et labōris expers,
(171)  SOSIA SERVUS: quodcumque hominī accidit libēre, posse rētur:
(172)  SOSIA SERVUS: aequum esse putat, nōn reputat labōris quid sit.
(173)  SOSIA SERVUS: nec aequum anne inīquum imperet cōgitābit.
(174)  SOSIA SERVUS: ergō in servitūte expetunt multa inīqua:
(175)  SOSIA SERVUS: habendum et ferundum hoc onust cum labōre.
(176)  MERCURIUS DEUS: Satiust mē querī illō modō servitūtem:
(177)  MERCURIUS DEUS: hodiē quī fuerim līber,
(178)  MERCURIUS DEUS: eum nunc potīvit pater servitūtis,
(179)  MERCURIUS DEUS: hic quī verna nātust queritur.
(180)  SOSIA SERVUS: Sum vērō verna numerō mihi in mentem fuit,
(181)  SOSIA SERVUS: dīs advenientem grātiās prō meritīs agere atque alloquī?
(182)  SOSIA SERVUS: nē illī edepol sī meritō meō referre studeant grātiam,
(183)  SOSIA SERVUS: aliquem hominem allēgent quī mihi advenientī ōs occillet probē,
(184)  SOSIA SERVUS: quoniam bene quae in mē fēcērunt ingrāta ea habuī atque irrita.
(185)  MERCURIUS DEUS: Facit ille quod vulgō hau solent, ut quid sē sit dignum sciat.
(186)  SOSIA SERVUS: Quod numquam opīnātus fuī neque alius quisquam cīvium
(187)  SOSIA SERVUS: sibi ēventūrum, id contigīt, ut salvī poterēmur domī.
(188)  SOSIA SERVUS: victōrēs victīs hostibus legiōnēs reveniunt domum,
(189)  SOSIA SERVUS: duellō exstīnctō maximō atque internecātīs hostibus.
(190)  SOSIA SERVUS: quod multa Thēbānō poplō acerba objēcit fūnera,
(191)  SOSIA SERVUS: id vi et virtūte mīlitum victum atque expugnātum oppidum est
(192)  SOSIA SERVUS: imperiō atque auspiciō meī erī Amphitruōnis maximē.
(193)  SOSIA SERVUS: praedāque agrōque adōriāque affēcit populārīs suōs
(194)  SOSIA SERVUS: rēgīque Thēbānō Creōnī rēgnum stabilīvit suum.
(195)  SOSIA SERVUS: mē ā portū praemīsit domum, ut haec nūntiem uxōrī suae,
(196)  SOSIA SERVUS: ut gesserit rem pūblicam ductū imperiō auspiciō suō.
(197)  SOSIA SERVUS: ea nunc meditābor quō modo illī dīcam, cum illō advēnerō.
(198)  SOSIA SERVUS: sī dīxerō mendācium, solēns meō mōre fēcerō.
(199)  SOSIA SERVUS: nam cum pugnābant maxumē, ego tum fugiēbam maximē;
(200)  SOSIA SERVUS: vērum quasi affuerim tamen simulābō atque audīta ēloquar.
(201)  SOSIA SERVUS: sed quō modō et verbīs quibus mē deceat fābulārier,
(202)  SOSIA SERVUS: prius ipse mēcum etiam volō hīc meditārī. sīc hoc prōloquar.
(203)  SOSIA SERVUS: Prīncipiō ut illō advēnimus, ubi prīmum terram tetigimus,
(204)  SOSIA SERVUS: continuō Amphitruō dēlēgit virōs prīmōrum prīncipēs;
(205)  SOSIA SERVUS: eōs lēgat, Tēloboīs jubet sententiam ut dīcant suam:
(206)  SOSIA SERVUS: sī sine vī et sine bellō velint rapta et raptōrēs trādere,
(207)  SOSIA SERVUS: sī quae asportāssent reddere, sē exercitum extemplō domum
(208)  SOSIA SERVUS: redductūrum, abitūrōs agrō Argīvōs, pācem atque ōtium
(209)  SOSIA SERVUS: dare illīs; sīn aliter sient animātī neque dent quae petat,
(210)  SOSIA SERVUS: sēsē igitur summā vī virīsque eōrum oppidum oppugnāssere.
(211)  SOSIA SERVUS: haec ubi Tēloboīs ōrdine iterārunt quōs praefēcerat
(212)  SOSIA SERVUS: Amphitruō, magnanimī virī frētī virtūte et vīribus
(213)  SOSIA SERVUS: superbē nimis ferōciter lēgātōs nostrōs increpant,
(214)  SOSIA SERVUS: respondent bellō sē et suōs tūtārī posse, proinde utī
(215)  SOSIA SERVUS: properē suīs dē fīnibus exercitūs dēdūcerent.
(216)  SOSIA SERVUS: haec ubi lēgātī pertulēre, Amphitruō castrīs īlicō
(217)  SOSIA SERVUS: prōdūcit omnem exercitum. contrā Tēloboae ex oppidō
(218)  SOSIA SERVUS: legiōnēs ēdūcunt suās nimis pulchrīs armīs praeditās.
(219)  SOSIA SERVUS: postquam utrimque exitum est maximā cōpiā,
(220)  SOSIA SERVUS: dispertītī virī, dispertītī ōrdinēs,
(221)  SOSIA SERVUS: nōs nostrās mōre nostrō et modō īnstrūximus
(222)  SOSIA SERVUS: legiōnēs, item hostēs contrā legiōnēs suās īnstruunt.
(223)  SOSIA SERVUS: deinde utrīque imperātōrēs in medium exeunt,
(224)  SOSIA SERVUS: extrā turbam ōrdinum colloquuntur simul.
(225)  SOSIA SERVUS: convenit, victī utrī sint eō proeliō,
(226)  SOSIA SERVUS: urbem agrum ārās focōs sēque utī dēderent.
(227)  SOSIA SERVUS: postquam id āctum est, tubae contrā utrimque occanunt,
(228)  SOSIA SERVUS: cōnsonat terra, clāmōrem utrimque efferunt.
(229)  SOSIA SERVUS: imperātōr utrimque, hinc et illinc, Jovī
(230)  SOSIA SERVUS: vōta suscipere, ‹utrimque› hortārī exercitum.
(231)  SOSIA SERVUS: prō sē quisque id quod quisque et potest et valet
(232)  SOSIA SERVUS: ēdit, ferrō ferit, tēla frangunt, boat
(233)  SOSIA SERVUS: caelum fremitū virum, ex spīritū atque anhēlitū
(234)  SOSIA SERVUS: nebula cōnstat, cadunt vulnerum vī virī.
(235)  SOSIA SERVUS: dēnique, ut voluimus, nostra superat manus:
(236)  SOSIA SERVUS: hostēs crēbrī cadunt, nostrī contrā ingruunt,
(237)  SOSIA SERVUS: vincimus vī ferōcēs.
(238)  SOSIA SERVUS: sed fugam in sē tamen nēmo convertitur
(239)  SOSIA SERVUS: nec recēdit locō quīn statim rem gerat;
(240)  SOSIA SERVUS: animam āmittunt prius quam locō dēmigrent:
(241)  SOSIA SERVUS: quisque ut steterat jacēt optinetque ōrdinem.
(242)  SOSIA SERVUS: hoc ubi Amphitruō erus cōnspicātus est,
(243)  SOSIA SERVUS: īlicō equitēs jubet dexterā indūcere.
(244)  SOSIA SERVUS: equitēs pārent citī: ab dexterā maximō
(245)  SOSIA SERVUS: cum clāmōre involant impetū alacrī,
(246)  SOSIA SERVUS: foedant et prōterunt hostium cōpiās
(247)  SOSIA SERVUS: jūre injūstās.
(248)  MERCURIUS DEUS: Numquam etiam quicquam adhūc verbōrum est prōlocūtus perperam:
(249)  MERCURIUS DEUS: namque ego fuī illī in rē praesentī et meus, cum pugnātum est, pater.
(250)  SOSIA SERVUS: Perduellēs penetrant sē in fugām; ibi nostrīs animus additust:
(251)  SOSIA SERVUS: vertentibus Tēloboīs tēlīs complēbantur corpora,
(252)  SOSIA SERVUS: ipsusque Amphitruō rēgem Pterelam sua obtruncāvit manū.
(253)  SOSIA SERVUS: haec illī est pugnāta pugna usque ā māni ad vesperum,
(254)  SOSIA SERVUS: hoc adeō hoc commeminī magis, quia illō diē imprānsus fuī,
(255)  SOSIA SERVUS: sed proelium id tandem dirēmit nox interventū suō.
(256)  SOSIA SERVUS: postrīdiē in castra ex urbe ad nōs veniunt flentēs prīncipēs:
(257)  SOSIA SERVUS: vēlātīs manibus ōrant ignōscāmus peccātum suum,
(258)  SOSIA SERVUS: dēduntque sē, dīvīna hūmānaque omnia, urbem et līberōs
(259)  SOSIA SERVUS: in diciōnem atque in arbitrātum cūnctī Thēbānō poplō.
(260)  SOSIA SERVUS: post ob virtūtem erō Amphitruōnī patera dōnāta aurea est,
(261)  SOSIA SERVUS: quī Pterela pōtitāre rēx est solitus. haec sīc dīcam erae.
(262)  SOSIA SERVUS: nunc pergam erī imperium exsequī et mē domum capessere.
(263)  MERCURIUS DEUS: Attāt, illic hūc itūrust. ībō ego illīc obviam,
(264)  MERCURIUS DEUS: neque ego hunc hominem hodiē ad aedīs hās sinam umquam accēdere;
(265)  MERCURIUS DEUS: quandō imāgō est hujus in mē, certum est hominem ēlūdere.
(266)  MERCURIUS DEUS: et enim vērō quoniam fōrmam cēpī hujus in mēd et statum,
(267)  MERCURIUS DEUS: decet et facta mōrēsque hujus habēre mē similīs item.
(268)  MERCURIUS DEUS: itaque mē malum esse oportet, callidum, astūtum admodum
(269)  MERCURIUS DEUS: atque hunc, tēlō suō sibī, malitiā ā foribus pellere.
(270)  MERCURIUS DEUS: sed quid illūc est? caelum aspectat. observābō quam rem agat.
(271)  SOSIA SERVUS: Certē edepol, sī quicquamst aliud quod crēdam aut certō sciam,
(272)  SOSIA SERVUS: crēdō ego hāc noctū Nocturnum obdormīvisse ēbrium.
(273)  SOSIA SERVUS: nam neque sē Septentriōnēs quōquam in caelō commovent,
(274)  SOSIA SERVUS: neque sē Lūna quōquam mūtat atque utī exorta est semel,
(275)  SOSIA SERVUS: nec Jugulae neque Vesperūgō neque Vergiliae occidunt.
(276)  SOSIA SERVUS: ita statim stant signa, neque nox quōquam concēdit diē.
(277)  MERCURIUS DEUS: Perge, Nox, ut occēpistī, gere patrī mōrem meō:
(278)  MERCURIUS DEUS: optumō optumē optumam operam dās, datam pulchrē locās.
(279)  SOSIA SERVUS: Neque ego hāc nocte longiōrem mē vīdisse cēnseō,
(280)  SOSIA SERVUS: nisi item ūnam, verberātus quam pependī perpetem;
(281)  SOSIA SERVUS: eam quoque edepol etiam multō haec vīcit longitūdine.
(282)  SOSIA SERVUS: crēdō edepol equidem dormīre Sōlem, atque appōtum probē;
(283)  SOSIA SERVUS: mīra sunt nisi invītāvit sēsē in cēnā plūsculum.
(284)  MERCURIUS DEUS: Āīn vērō, verberō? deōs esse tuī similīs putās?
(285)  MERCURIUS DEUS: ego pol tē istīs tuīs prō dictīs et male factīs, furcifer,
(286)  MERCURIUS DEUS: accipiam; modo sīs venī hūc: inveniēs īnfortūnium.
(287)  SOSIA SERVUS: Ubi sunt istī scortātōrēs, quī sōlī invītī cubant?
(288)  SOSIA SERVUS: haec nox scīta est exercendō scortō conductō male.
(289)  MERCURIUS DEUS: Meus pater nunc prō hujus verbīs rēctē et sapienter facit,
(290)  MERCURIUS DEUS: quī complexus cum Alcumēnā cubat amāns animō obsequēns.
(291)  SOSIA SERVUS: Ībō ut erus quod imperāvit Alcumēnae nūntiem.
(292)  SOSIA SERVUS: sed quis hic est homō, quem ante aedīs videō hoc noctis? nōn placet.
(293)  MERCURIUS DEUS: Nūllust hōc metūculōsus aequē. Mī in mentem venit,
(294)  SOSIA SERVUS: illic homō hodiē hoc dēnuō vult pallium dētexere.
(295)  MERCURIUS DEUS: Timet homō: dēlūdam ego illum. Periī, dentēs prūriunt;
(296)  SOSIA SERVUS: certē advenientem hic mē hospitiō pugneō acceptūrus est.
(297)  SOSIA SERVUS: crēdō misericors est: nunc proptereā quod mē meus erus
(298)  SOSIA SERVUS: fēcit ut vigilārem, hic pugnīs faciet hodiē ut dormiam.
(299)  SOSIA SERVUS: oppidō interiī. obsecrō hercle, quantus et quam validus est.
(300)  MERCURIUS DEUS: Clārē adversum fābulābor, ut hic auscultet quae loquar;
(301)  MERCURIUS DEUS: igitur magis modum in majōrem in sēsē concipiet metum.
(302)  MERCURIUS DEUS: agite, pugnī, jam diū est quod ventrī vīctum nōn datis:
(303)  MERCURIUS DEUS: jam prīdem vidētur factum, heri quod hominēs quattuor
(304)  MERCURIUS DEUS: in sopōrem collocāstis nūdōs. Formīdō male,
(305)  SOSIA SERVUS: ne ego hīc nōmen meum commūtem et Quīntus fīam ē Sōsiā;
(306)  SOSIA SERVUS: quattuor virōs sopōrī sē dedisse hic autumat:
(307)  SOSIA SERVUS: metuō nē numerum augeam illum. em, nūnciam ergō: sīc volō.
(308)  SOSIA SERVUS: Cingitur: certē expedit sē. Nōn feret quīn vāpulet.
(309)  SOSIA SERVUS: Quis homo? Quisquis homō hūc profectō vēnerit, pugnōs edet.
(310)  SOSIA SERVUS: Apage, nōn placet mē hoc noctis ēsse: cēnāvī modo;
(311)  SOSIA SERVUS: proin tū istam cēnam largīre, sī sapis, ēsurientibus.
(312)  MERCURIUS DEUS: Hau malum huic est pondus pugnō. Periī, pugnōs ponderat.
(313)  MERCURIUS DEUS: Quid sī ego illum tractim tangam, ut dormiat? Servāverīs,
(314)  SOSIA SERVUS: nam continuās hās trīs noctēs pervigilāvī. Pessimēst,
(315)  MERCURIUS DEUS: facimus nēquiter, ferīre mālam male discit manus;
(316)  MERCURIUS DEUS: aliā fōrmā eum esse oportet quem tū pugnō lēgerīs.
(317)  SOSIA SERVUS: Illic homō mē interpolābit meumque ōs finget dēnuō.
(318)  MERCURIUS DEUS: Exossātum ōs esse oportet quem probē percusserīs.
(319)  SOSIA SERVUS: Mīrum nī hic mē quasi mūrēnam exossāre cōgitat.
(320)  SOSIA SERVUS: ultrō istunc quī exossat hominēs. periī, sī mē aspexerit.
(321)  MERCURIUS DEUS: Olet homō quīdam malō suō. ei, numnam ego oboluī?
(322)  MERCURIUS DEUS: Atque hau longē abesse oportet, vērum longē hinc āfuit.
(323)  SOSIA SERVUS: Illic homō superstitiōsust. Gestiunt pugnī mihi.
(324)  SOSIA SERVUS: Sī in mē exercitūru's, quaesō in parietem ut prīmum domēs.
(325)  MERCURIUS DEUS: Vōx mī ad aurīs advolāvit. Nē ego homō īnfēlīx fuī,
(326)  SOSIA SERVUS: quī nōn ālās intervellī: volucrem vōcem gestitō.
(327)  MERCURIUS DEUS: Illic homō ā mē sibi malam rem arcessit jūmentō suō.
(328)  SOSIA SERVUS: Nōn equidem ūllum habeō jūmentum. Onerandus est pugnīs probē.
(329)  SOSIA SERVUS: Lassus sum hercle, nāvī ut vectus hūc sum: etiam nunc nauseō;
(330)  SOSIA SERVUS: vix incēdō inānis, nē īre posse cum onere exīstimēs.
(331)  MERCURIUS DEUS: Certē enim hic nescio quis loquitur. Salvus sum nōn mē videt:
(332)  SOSIA SERVUS: nescioquem loquī autumat; mihi certō nōmen Sōsiaest.
(333)  MERCURIUS DEUS: Hinc enim mihi dextrā vōx aurīs, ut vidētur, verberat.
(334)  SOSIA SERVUS: Metuō, vōcis nē vicem hodiē hīc vāpulem, quae hunc verberat.
(335)  MERCURIUS DEUS: Optumē eccum incēdit ad mē. Timeō, tōtus torpeō.
(336)  SOSIA SERVUS: nōn edepol nunc ubi terrārum sim sciō, sī quis roget,
(337)  SOSIA SERVUS: neque miser mē commovēre possum prae formīdine.
(338)  SOSIA SERVUS: īlicet, mandāta erī periērunt ūnā et Sōsia.
(339)  SOSIA SERVUS: vērum certum est cōnfīdenter hominem contrā colloquī,
(340)  SOSIA SERVUS: quī possim vidērī huic fortis, ā mē ut abstineat manum.
(341)  MERCURIUS DEUS: Quō ambulās tū, quī Vulcānum in cornū conclūsum geris?
(342)  SOSIA SERVUS: Quid id exquīris tū, quī pugnīs ōs exossās hominibus?
(343)  MERCURIUS DEUS: Servusne ēs an līber? Utcumque animō collibitum est meō.
(344)  MERCURIUS DEUS: Āin vērō? Ajō enim vērō. Verberō. Mentīre nunc.
(345)  MERCURIUS DEUS: At jam faciam ut vērum dīcās dīcere. Quid eō est opus?
(346)  MERCURIUS DEUS: Possum scīre, quō profectus, cujus sīs aut quid vēnerīs?
(347)  SOSIA SERVUS: Hūc eō, erī sum servus. numquid nunc ēs certior?
(348)  MERCURIUS DEUS: Ego tibi istam hodiē, sceleste, comprimam linguam. Hau potēs:
(349)  SOSIA SERVUS: bene pudīcēque asservātur. Pergin argūtārier?
(350)  MERCURIUS DEUS: quid apud hāsce aedīs negōtī est tibi? Immō quid tibi est?
(351)  MERCURIUS DEUS: Rēx Creō vigilēs nocturnōs singulōs semper locat.
(352)  SOSIA SERVUS: Bene facit: quia nōs erāmus peregrī, tūtātust domī;
(353)  SOSIA SERVUS: at nunc abi sānē, advēnisse familiārēs dīcitō.
(354)  MERCURIUS DEUS: Nescio quam tū familiārīs sīs: nisi āctūtum hinc abīs,
(355)  MERCURIUS DEUS: familiāris, accipiēre faxo hau familiāriter.
(356)  SOSIA SERVUS: Hīc inquam habitō ego atque hōrunc servus sum. At scīn quō modō?
(357)  MERCURIUS DEUS: faciam ego hodiē tē superbum, nisi hinc abīs. Quōnam modo?
(358)  MERCURIUS DEUS: Auferēre, nōn abībis, si ego fustem sūmpserō.
(359)  SOSIA SERVUS: Quīn mē esse hujus familiāī familiārem praedicō.
(360)  MERCURIUS DEUS: Vide sīs quam mox vāpulāre vīs, nisi āctūtum hinc abīs.
(361)  SOSIA SERVUS: Tūn domō prohibēre peregrē mē advenientem postulās?
(362)  MERCURIUS DEUS: Haecin tua domust? Ita inquam. Quis erus est igitur tibi?
(363)  SOSIA SERVUS: Amphitruō, quī nunc praefectust Thēbānīs legiōnibus,
(364)  SOSIA SERVUS: quīcum nūpta est Alcumēna. Quid ais? quid nōmen tibi est?
(365)  SOSIA SERVUS: Sōsiam vocant Thēbānī, Dāvō prōgnātum patre.
(366)  MERCURIUS DEUS: Nē tū istīc hodiē malō tuō compositīs mendāciīs
(367)  MERCURIUS DEUS: advēnistī, audāciāī columen, cōnsūtīs dolīs.
(368)  SOSIA SERVUS: Immō equidem tunicīs cōnsūtīs hūc adveniō, nōn dolīs.
(369)  MERCURIUS DEUS: At mentīris etiam: certō pedibus, nōn tunicīs venīs.
(370)  SOSIA SERVUS: Ita profectō. Nunc profectō vāpulā ob mendācium.
(371)  SOSIA SERVUS: Nōn edepol volō profectō. At pol profectō ingrātiīs.
(372)  MERCURIUS DEUS: hoc quidem profectō certum est, nōn est arbitrārium.
(373)  SOSIA SERVUS: Tuam fidem obsecrō. Tūn tē audēs Sōsiam esse dīcere,
(374)  MERCURIUS DEUS: qui ego sum? Periī. Parum etiam, praeut futūrum est, praedicās.
(375)  MERCURIUS DEUS: cujus nunc ēs? Tuus, nam pugnīs ūsū fēcistī tuum.
(376)  SOSIA SERVUS: prō fidem, Thēbānī cīvēs. Etiam clāmās, carnifex?
(377)  MERCURIUS DEUS: loquere, quid vēnistī? Ut esset quem tū pugnīs caederēs.
(378)  MERCURIUS DEUS: Cujus ēs? Amphitruōnis, inquam, Sōsia. Ergō istōc magis,
(379)  MERCURIUS DEUS: quia vāniloquu's, vāpulābis: ego sum, nōn tū, Sōsia.
(380)  SOSIA SERVUS: Ita dī faciant, ut tū potius sīs atque ego tē ut verberem.
(381)  MERCURIUS DEUS: Etiam muttīs? Jam tacēbō. Quis tibi erust? Quem tū volēs.
(382)  MERCURIUS DEUS: Quid igitur? quī nunc vocāre? Nēmō nisi quem jusserīs.
(383)  MERCURIUS DEUS: Amphitruōnis tē esse ajēbās Sōsiam. Peccāveram,
(384)  SOSIA SERVUS: nam Amphitruōnis socium nē mē esse voluī dīcere.
(385)  MERCURIUS DEUS: Scībam equidem nūllum esse nōbīs nisi mē servum Sōsiam.
(386)  MERCURIUS DEUS: fūgit tē ratiō. Utinam istūc pugnī fēcissent tuī.
(387)  MERCURIUS DEUS: Ego sum Sōsia ille quem tū dūdum esse ajēbās mihi.
(388)  SOSIA SERVUS: Obsecrō ut per pācem liceat tē alloquī, ut nē vāpulem.
(389)  MERCURIUS DEUS: Immō indūtiae parumper fīant, sī quid vīs loquī.
(390)  SOSIA SERVUS: Nōn loquar nisi pāce factā, quandō pugnīs plūs valēs.
(391)  MERCURIUS DEUS: Dīc sī quid vīs, nōn nocēbō. Tuae fidē crēdō? Meae.
(392)  SOSIA SERVUS: Quid sī fallēs? Tum Mercurius Sōsiae īrātus siet.
(393)  SOSIA SERVUS: Animum adverte. nunc licet mihi līberē quidvīs loquī.
(394)  SOSIA SERVUS: Amphitruōnis ego sum servus Sōsia Etiam dēnuō?
(395)  SOSIA SERVUS: Pācem fēcī, foedus fēcī. vēra dīcō. Vāpulā.
(396)  SOSIA SERVUS: Ut libet quid tibi libet fac, quoniam pugnīs plūs valēs;
(397)  SOSIA SERVUS: vērum, utut ēs factūrus, hoc quidem hercle hau reticēbō tamen.
(398)  MERCURIUS DEUS: Tū mē vivus hodiē numquam faciēs quīn sim Sōsia.
(399)  SOSIA SERVUS: Certē edepol tū mē aliēnābis numquam quīn noster siem;
(400)  SOSIA SERVUS: nec nōbīs praeter mēd alius quisquam est servus Sōsia.
(402)  MERCURIUS DEUS: Hic homo sānus nōn est. Quod mihi praedicās vitium, id tibi est.
(403)  SOSIA SERVUS: quid, malum, nōn sum ego servus Amphitruōnis Sōsia?
(404)  SOSIA SERVUS: nonne hāc noctū nostra nāvis hūc ex portū Persicō
(405)  SOSIA SERVUS: vēnit, quae mē advēxit? nōnne mē hūc erus mīsit meus?
(406)  SOSIA SERVUS: nōnne ego nunc stō ante aedīs nostrās? nōn mī est lanterna in manū?
(407)  SOSIA SERVUS: nōn loquor, nōn vigilō? nōnne hic homo modo mē pugnīs contudit?
(408)  SOSIA SERVUS: fēcit hercle, nam etiam miserō nunc mihī mālae dolent.
(409)  SOSIA SERVUS: quid igitur ego dubitō, aut cūr nōn intrō eō in nostram domum?
(410)  MERCURIUS DEUS: Quid, domum vestram? Ita enim vērō. Quīn quae dīxistī modo
(411)  MERCURIUS DEUS: omnia ēmentītu's: equidem Sōsia Amphitruōnis sum.
(412)  MERCURIUS DEUS: nam noctū hāc solūta est nāvis nostra ē portū Persicō,
(413)  MERCURIUS DEUS: et ubi Pterela rēx rēgnāvit oppidum expugnāvimus,
(414)  MERCURIUS DEUS: et legiōnēs Tēloboārum vī pugnandō cēpimus,
(415)  MERCURIUS DEUS: et ipsus Amphitruō optruncāvit rēgem Pterelam in proeliō.
(416)  SOSIA SERVUS: Egomet mihi nōn crēdō, cum illaec autumāre illum audiō;
(417)  SOSIA SERVUS: hic quidem certē quae illīc sunt rēs gestae memorat memoriter.
(418)  SOSIA SERVUS: sed quid ais? quid Amphitruōnī ā Tēloboīs est datum?
(419)  MERCURIUS DEUS: Pterela rēx quī pōtitāre solitus est paterā aureā.
(420)  SOSIA SERVUS: Ēlocūtus est. ubi patera nunc est? Est in cistulā;
(421)  MERCURIUS DEUS: Amphitruōnis obsignāta signō est. Signī dīc quid est?
(422)  MERCURIUS DEUS: Cum quadrīgīs Sōl exoriēns. quid? mē captās, carnufex?
(423)  SOSIA SERVUS: Argūmentīs vīcit, aliud nōmen quaerundum est mihi.
(424)  SOSIA SERVUS: nesciō unde haec hic spectāvit. jam ego hunc dēcipiam probē;
(425)  SOSIA SERVUS: nam quod egomet sōlus fēcī, nec quisquam alius affuit,
(426)  SOSIA SERVUS: in tabernāclō, id quidem hodiē numquam poterit dīcere.
(427)  SOSIA SERVUS: sī tū Sōsia ēs, legiōnēs cum pugnābant maximē,
(428)  SOSIA SERVUS: quid in tabernāclō fēcistī? victus sum, sī dīxerīs.
(429)  MERCURIUS DEUS: Cadus erat vīnī, inde implēvī hirneam. Ingressust viam.
(430)  MERCURIUS DEUS: Eam ego, ut mātre fuerat nātum, tum vīnī ēdūxī merī.
(431)  SOSIA SERVUS: Factum est illud, ut ego illīc vīnī hirneam ēbiberim merī.
(432)  SOSIA SERVUS: mīra sunt nisi latuit intus illīc in illāc hirneā.
(433)  MERCURIUS DEUS: Quid nunc? vincōn argūmentīs, tē nōn esse Sōsiam?
(434)  SOSIA SERVUS: Tū negās mēd esse? Quid ego nī negem, quī egomet siem?
(435)  SOSIA SERVUS: Per Jovem jūrō mēd esse neque mē falsum dīcere.
(436)  MERCURIUS DEUS: At ego per Mercurium jūrō, tibi Jovem nōn crēdere;
(437)  MERCURIUS DEUS: nam injūrātō sciō plūs crēdet mihi quam jūrātō tibi.
(438)  SOSIA SERVUS: Quis ego sum saltem, sī nōn sum Sōsia? tē interrogō.
(439)  MERCURIUS DEUS: Ubi ego nōlim Sōsia esse, tū estō sānē Sōsia;
(440)  MERCURIUS DEUS: nunc, quandō ego sum, vāpulābis, nī hinc abīs, ignōbilis.
(441)  SOSIA SERVUS: Certē edepol, cum illum contemplō et fōrmam cognōscō meam,
(442)  SOSIA SERVUS: quem ad modum ego sum, saepe in speculum īnspexī, nimis similest meī;
(443)  SOSIA SERVUS: itidem habet petasum ac vestītum: tam cōnsimilest atque ego;
(444)  SOSIA SERVUS: sūra, pēs, statūra, tōnsus, oculī, nāsum vel labra,
(445)  SOSIA SERVUS: mālae, mentum, barba, collus: tōtus. quid verbīs opust?
(446)  SOSIA SERVUS: sī tergum cicātrīcōsum, nihil hōc similīst similius.
(447)  SOSIA SERVUS: sed cum cōgitō, equidem certō īdem sum quī semper fuī.
(448)  SOSIA SERVUS: nōvī erum, nōvī aedīs nostrās; sānē sapiō et sentiō.
(449)  SOSIA SERVUS: nōn ego illī obtemperō quod loquitur. pultābō forīs.
(450)  MERCURIUS DEUS: Quo agis tē? Domum. Quadrīgās sī nunc īnscendās Jovis
(451)  MERCURIUS DEUS: atque hinc fugiās, ita vix poteris effugere īnfortūnium.
(452)  SOSIA SERVUS: Nōnne erae meae nūntiāre quod erus meus jussit licet?
(453)  MERCURIUS DEUS: Tuae sī quid vīs nūntiāre: hanc nostram adīre nōn sinam.
(454)  MERCURIUS DEUS: nam sī mē irrītāssis, hodiē lumbifragium hinc auferēs.
(455)  SOSIA SERVUS: Abeō potius. dī immortālēs, obsecrō vestram fidem,
(456)  SOSIA SERVUS: ubi ego periī? ubi immūtātus sum? ubi ego fōrmam perdidī?
(457)  SOSIA SERVUS: an egomet mē illīc relīquī, sī forte oblītus fuī?
(458)  SOSIA SERVUS: nam hic quidem omnem imāginem meam, quae antehāc fuerat, possidet.
(459)  SOSIA SERVUS: vīvō fit quod numquam quisquam mortuō faciet mihi.
(460)  SOSIA SERVUS: ībō ap portum atque haec utī sunt facta erō dīcam meō;
(461)  SOSIA SERVUS: nisi etiam is quoque mē ignōrābit: quod ille faxit Juppiter,
(462)  SOSIA SERVUS: ut ego hodiē rāsō capite calvus capiam pilleum.
(463x) == Szene I.ii ==
(463)  MERCURIUS DEUS: Bene prōsperē hoc hodiē operis prōcessit mihi:
(464)  MERCURIUS DEUS: āmōvī ā foribus maximam molestiam,
(465)  MERCURIUS DEUS: patrī ut licēret tūtō illam amplexārier.
(466)  MERCURIUS DEUS: jam ille illūc ad erum cum Amphitruōnem advēnerit,
(467)  MERCURIUS DEUS: nārrābit servum hinc sēsē ā foribus Sōsiam
(468)  MERCURIUS DEUS: āmōvisse; ille adeō illum mentīrī sibi
(469)  MERCURIUS DEUS: crēdet, neque crēdet hūc prōfectum, ut jusserat.
(470)  MERCURIUS DEUS: errōris ambō ego illōs et dēmentiae
(471)  MERCURIUS DEUS: complēbō atque omnem Amphitruōnis familiam,
(472)  MERCURIUS DEUS: adeō usque, satietātem dum capiet pater
(473)  MERCURIUS DEUS: illīus quam amat. igitur dēmum omnēs scient
(474)  MERCURIUS DEUS: quae facta. dēnique Alcumēnam Juppiter
(475)  MERCURIUS DEUS: redigēt antīquam conjugī in concordiam.
(476)  MERCURIUS DEUS: nam Amphitruō āctūtum uxōrī turbās conciet
(477)  MERCURIUS DEUS: atque īnsimulābit eam probrī; tum meus pater
(478)  MERCURIUS DEUS: eam sēditiōnem illī in tranquillum cōnferet.
(479)  MERCURIUS DEUS: nunc dē Alcumēnā dūdum quod dīxī minus,
(480)  MERCURIUS DEUS: hodiē illa pariet fīliōs geminōs duōs
(481)  MERCURIUS DEUS: alter decumō post mēnse nāscētur puer
(482)  MERCURIUS DEUS: quam sēminātust, alter mēnse septumō;
(483)  MERCURIUS DEUS: eōrum Amphitruōnis alter est, alter Jovis:
(484)  MERCURIUS DEUS: vērum minōrī puerō major est pater,
(485)  MERCURIUS DEUS: minor majōrī. jamne hoc scītis quid siet?
(486)  MERCURIUS DEUS: sed Alcumēnae hujus honōris grātiā
(487)  MERCURIUS DEUS: pater cūrāvit ūnō ut fētū fīeret,
(488)  MERCURIUS DEUS: ūnō ut labōre absolvat aerumnās duās.
(489)  MERCURIUS DEUS: [et nē in suspīciōne pōnātur stuprī
(490)  MERCURIUS DEUS: et clandestīna ut cēlētur cōnsuētiō.]
(491)  MERCURIUS DEUS: quamquam, ut jam dūdum dīxī, rescīscet tamen
(492)  MERCURIUS DEUS: Amphitruō rem omnem. quid igitur? nēmō id probrō
(493)  MERCURIUS DEUS: profectō dūcet Alcumēnae; nam deum
(494)  MERCURIUS DEUS: nōn pār vidētur facere, dēlictum suum
(495)  MERCURIUS DEUS: suamque ut culpam expetere in mortālem ut sinat.
(496)  MERCURIUS DEUS: ōrātiōnem comprimam: crepuit forīs.
(497)  MERCURIUS DEUS: Amphitruō subditīvus eccum exit forās
(498)  MERCURIUS DEUS: cum Alcumēnā uxōre ūsūrāriā.
(499x) == Szene I.iii ==
(499)  IUPPITER DEUS: Bene valē, Alcumēna, cūrā rem commūnem, quod facis;
(500)  IUPPITER DEUS: atque imperce quaesō: mēnsēs jam tibi esse āctōs vidēs.
(501)  IUPPITER DEUS: mihi necesse est īre hinc; vērum quod erit nātum tollitō.
(502)  ALCUMENA MATRONA: Quid istūc est, mī vir, negōtī, quod tū tam subitō domō
(503)  ALCUMENA MATRONA: abeās? Edepol hau quod tuī mē neque domī distaedeat;
(504)  IUPPITER DEUS: sed ubi summus imperātor nōn adest ad exercitum,
(505)  IUPPITER DEUS: citius quod nōn factō est ūsus fit quam quod factō est opus.
(506)  MERCURIUS DEUS: Nimis hic scītust sȳcophanta, quī quidem meus sit pater.
(507)  MERCURIUS DEUS: observātōte eum, quam blandē mulierī palpābitur.
(508)  ALCUMENA MATRONA: Ēcastor tē experior quantī faciās uxōrem tuam.
(509)  IUPPITER DEUS: Satin habēs, sī fēminārum nūlla est quam aequē dīligam?
(510)  MERCURIUS DEUS: Edepol nē illa sī istīs rēbus tē sciāt operam dare,
(511)  MERCURIUS DEUS: ego faxim tēd Amphitruōnem esse mālīs, quam Jovem.
(512)  ALCUMENA MATRONA: Experīrī istūc māvellem mē quam mī memorārier.
(513)  ALCUMENA MATRONA: prius abīs quam lectūs ubi cubuistī concaluit locus.
(514)  ALCUMENA MATRONA: heri vēnistī mediā nocte, nunc abīs. hoccin placet?
(515)  MERCURIUS DEUS: Accēdam atque hanc appellābō et supparasītābor patrī.
(516)  MERCURIUS DEUS: numquam edepol quemquam mortālem crēdō ego uxōrem suam
(517)  MERCURIUS DEUS: sīc efflictim amāre, proinde ut hic tē efflictim dēperit.
(518)  IUPPITER DEUS: Carnufex, nōn ego tē nōvī? abīn ē cōnspectū meō?
(519)  IUPPITER DEUS: quid tibi hanc cūrātiō est rem, verberō, aut muttītiō?
(520)  IUPPITER DEUS: quoii egō jam hōc scīpiōne... Āh nōlī. Muttītō modo.
(521)  MERCURIUS DEUS: Nēquiter paene expedīvit prīma parasītātiō.
(522)  IUPPITER DEUS: Vērum quod tū dīcis, mea uxor, nōn tē mī īrāscī decet.
(523)  IUPPITER DEUS: clanculum abiī: ā legiōne operam hanc surrupuī tibi,
(524)  IUPPITER DEUS: ex mē prīmō prīma ut scīrēs, rem ut gessissem pūblicam.
(525)  IUPPITER DEUS: ea tibi omnia ēnārrāvī. nisi tē amārem plūrimum,
(526)  IUPPITER DEUS: nōn facerem. Facitne ut dīxī? timidam palpō percutit.
(527)  IUPPITER DEUS: Nunc, nē legiō persentīscat, clam illūc redeundum est mihi,
(528)  IUPPITER DEUS: nē mē uxōrem praevertisse dīcant prae rē pūblicā.
(529)  ALCUMENA MATRONA: Lacrimantem ex abitū concinnās tū tuam uxōrem. Tacē,
(530)  IUPPITER DEUS: nē corrumpe oculōs, redībō āctūtum. Id āctūtum diū est.
(531)  IUPPITER DEUS: Nōn ego tē hīc libēns relinquō neque abeō abs tē. Sentiō,
(532)  ALCUMENA MATRONA: nam quā nocte ad mē vēnistī, eādem abīs. Cūr mē tenēs?
(533)  IUPPITER DEUS: tempus est: exīre ex urbe prius quam lūcēscat volō.
(534)  IUPPITER DEUS: nunc tibi hanc pateram, quae dōnō mī illī ob virtūtem data est,
(535)  IUPPITER DEUS: Pterela rēx quī pōtitāvit, quem ego meā occīdī manū,
(536)  IUPPITER DEUS: Alcumēna, tibi condōnō. Facis ut aliās rēs solēs.
(537)  ALCUMENA MATRONA: ēcastor condignum dōnum, quālest quī dōnum dedit.
(538)  MERCURIUS DEUS: Immō sīc: condignum dōnum, quālest cui dōnō datumst.
(539)  IUPPITER DEUS: Pergīn autem? nōnne ego possum, furcifer, tē perdere?
(540)  ALCUMENA MATRONA: Nōlī amābō, Amphitruō, īrāscī Sōsiae causā meā.
(541)  IUPPITER DEUS: Faciam ita ut vīs. Ex amōre hic admodum quam saevus est.
(542)  IUPPITER DEUS: Numquid vīs? Ut cum absim me amēs, mē tuam tē absentem tamen.
(543)  MERCURIUS DEUS: Eāmus, Amphitruō. lūcēscit hoc jam. Abī prae, Sōsia,
(544)  IUPPITER DEUS: jam ego sequar. numquid vīs? Etiam: ut āctūtum adveniās. Licet,
(545)  IUPPITER DEUS: prius tuā opīniōne hīc aderō: bonum animum habē.
(546)  IUPPITER DEUS: nunc tē, nox, quae mē mānsistī, mittō ut concēdās diē,
(547)  IUPPITER DEUS: ut mortālīs illūcēscat lūce clārā et candidā.
(548)  IUPPITER DEUS: atque quantō, nox, fuistī longiōr hāc proximā,
(549)  IUPPITER DEUS: tantō brevior diēs ut fīat faciam, ut aequē disparet,
(550)  IUPPITER DEUS: et diēs ē nocte accēdāt. ībō et Mercurium subsequar.
(551y) === Akt II ===
(551x) == Szene Ii.i ==
(551)  AMPHITRUO DUX: Age ī tū secundum. Sequor, subsequor tē.
(552)  AMPHITRUO DUX: Scelestissimum tē arbitror. Nam quam ob rem?
(553)  AMPHITRUO DUX: Quia id quod neque est neque fuit neque futūrum est
(554)  AMPHITRUO DUX: mihī praedicās. Eccerē, jam tuātim
(555)  SOSIA SERVUS: facīs, ut tuīs nūlla apud tē fidēs sit.
(556)  AMPHITRUO DUX: Quid est? quō modō? jam quidem hercle ego tibi istam
(557)  AMPHITRUO DUX: scelestam, scelus, linguam abscīdam. Tuus sum,
(558)  SOSIA SERVUS: proinde ut commodumst et libet quidque faciās;
(559)  SOSIA SERVUS: tamen quīn loquār haec utī facta sunt hīc,
(560)  SOSIA SERVUS: numquam ūllō modō mē potēs dēterrēre.
(561)  AMPHITRUO DUX: Scelestissume, audēs mihī praedicāre id,
(562)  AMPHITRUO DUX: domī tē esse nunc, quī hīc adēs? Vēra dīcō.
(563)  AMPHITRUO DUX: Malum quod tibī dī dabunt, atque ego hodiē
(564)  AMPHITRUO DUX: dabō. Istūc tibist in manū, nam tuus sum.
(565)  AMPHITRUO DUX: Tūn mē, verberō, audēs erum lūdificārī?
(566)  AMPHITRUO DUX: tūne id dīcere audēs, quod nēmō umquam homō antehāc
(567)  AMPHITRUO DUX: vīdit nec potest fīerī, tempore ūnō
(568)  AMPHITRUO DUX: homō īdem duōbus locīs ut simul sit?
(569)  SOSIA SERVUS: Profectō ut loquor rēs ita est. Juppiter tē
(570)  AMPHITRUO DUX: perdat. Quid malī sum, ere, tuā ex rē prōmeritus?
(571)  AMPHITRUO DUX: Rogāsne, improbe, etiam, quī lūdōs facis mē?
(572)  SOSIA SERVUS: Meritō maledīcās mihi, sī nōn id ita factum est.
(573)  SOSIA SERVUS: vērum hau mentior, rēsque utī facta dīcō.
(574)  AMPHITRUO DUX: Homō hic ēbrius est, ut opīnor.
(575)  SOSIA SERVUS: Utinam ita essem. Optās quae facta.
(575a)  SOSIA SERVUS: Egone? Tū istic. ubi bibistī?
(576)  SOSIA SERVUS: Nusquam equidem bibī. Quid hoc sit
(576a)  AMPHITRUO DUX: hominis? equidem deciēns dīxī:
(577)  SOSIA SERVUS: domī ego sum, inquam, ecquid audīs?
(578)  SOSIA SERVUS: et apud tē assum Sōsia īdem.
(579)  SOSIA SERVUS: satin hoc plānē, satin disertē,
(579a)  SOSIA SERVUS: ere, nunc videor
(579b)  SOSIA SERVUS: tibi locūtus esse? Vah,
(580)  AMPHITRUO DUX: apage tē ā mē. Quid est negōtī?
(581)  AMPHITRUO DUX: Pestis tē tenet. Nam cūr istūc
(582)  SOSIA SERVUS: dīcis? equidem valeō et salvus
(583)  SOSIA SERVUS: sum rēctē, Amphitruō. At tē ego faciam
(583a)  AMPHITRUO DUX: hodiē proinde ac meritus ēs,
(584)  AMPHITRUO DUX: ut minus valeās et miser sīs,
(584a)  AMPHITRUO DUX: salvus domum sī redierō: jam
(585)  AMPHITRUO DUX: sequere sīs, erum quī lūdificās
(585a)  AMPHITRUO DUX: dictīs dēlīrantibus,
(586)  AMPHITRUO DUX: quī quoniam erus quod imperāvit nēglēxistī persequī,
(587)  AMPHITRUO DUX: nunc venīs etiam ultrō irrīsum dominum: quae neque fīerī
(588)  AMPHITRUO DUX: possunt neque fandō umquam accēpit quisquam prōfers, carnifex;
(589)  AMPHITRUO DUX: cujus ego hodiē in tergum faxo ista expetant mendācia.
(590)  SOSIA SERVUS: Amphitruō, miserrima istaec miseria est servō bonō,
(591)  SOSIA SERVUS: apud erum quī vēra loquitur, sī id vī vērum vincitur.
(592)  AMPHITRUO DUX: Quō id, malum, pactō potest nam, mēcum argūmentīs putā,
(593)  AMPHITRUO DUX: fierī, nunc utī tū et hīc sīs et domī? id dīcī volō.
(594)  SOSIA SERVUS: Sum profectō et hīc et illīc. hoc cuivīs mīrārī licet,
(595)  SOSIA SERVUS: neque tibi istūc mīrum mīrum magis vidētur quam mihi.
(596)  AMPHITRUO DUX: Quō modō? Nihilō, inquam, mīrum magis tibi istūc quam mihi;
(597)  SOSIA SERVUS: neque, ita mē di ament, crēdēbam prīmō mihimet Sōsiae,
(598)  SOSIA SERVUS: dōnec Sōsia illic egomet fēcit sibi utī crēderem.
(599)  SOSIA SERVUS: ōrdine omne, utī quicque āctum est, dum apud hostīs sēdimus,
(600)  SOSIA SERVUS: ēdissertāvit. tum fōrmam ūnā abstulit cum nōmine.
(601)  SOSIA SERVUS: neque lac lactis magis est simile quam ille egō similest meī.
(602)  SOSIA SERVUS: nam ut dūdum ante lūcem ā portū mē praemīsistī domum–
(603)  AMPHITRUO DUX: Quid igitur? Prius multō ante aedīs stābam quam illō advēneram.
(604)  AMPHITRUO DUX: Quās, malum, nūgās? satin tū sānus ēs? Sīc sum ut vidēs.
(605)  AMPHITRUO DUX: Huic hominī nescio quid est malī mala objectum manū,
(606)  AMPHITRUO DUX: postquam ā mē abiit. Fateor, nam sum obtūsus pugnīs pessimē.
(607)  AMPHITRUO DUX: Quis tē verberāvit? Egomet mēmet, quī nunc sum domī.
(608)  AMPHITRUO DUX: Cave quicquam, nisi quod rogābō tē, mihī responderīs.
(609)  AMPHITRUO DUX: omnium prīmum iste quī sit Sōsia, hoc dīcī volō.
(610)  SOSIA SERVUS: Tuus est servus. Mihi quidem ūnō tē plūs etiam est quam volō,
(611)  AMPHITRUO DUX: neque postquam sum nātus habuī nisi tē servum Sōsiam.
(612)  SOSIA SERVUS: At ego nunc, Amphitruō, dīcō: Sōsiam servum tuum
(613)  SOSIA SERVUS: praeter mē alterum, inquam, adveniēns faciam ut offendās domī,
(614)  SOSIA SERVUS: Dāvō prōgnātum patre eōdem quō ego sum, fōrmā, aetāte item
(615)  SOSIA SERVUS: quā ego sum. quid opust verbīs? geminus Sōsia hīc factust tibi.
(616)  AMPHITRUO DUX: Nimia memorās mīra. sed vīdistīn uxōrem meam?
(617)  SOSIA SERVUS: Quīn intrō īre in aedīs numquam licitum est. Quis tē prohibuit?
(618)  SOSIA SERVUS: Sōsia ille, quem jam dūdum dīcō, is quī mē contudit.
(619)  AMPHITRUO DUX: Quis istic Sōsia est? Ego, inquam. quotiēns dīcendum est tibi?
(620)  AMPHITRUO DUX: Sed quid ais? num obdormīvistī dūdum? Nusquam gentium.
(621)  AMPHITRUO DUX: Ibi forte istum sī vīdissēs quendam in somnīs Sōsiam–
(622)  SOSIA SERVUS: Nōn soleō ego somnīculōsē eri imperia persequī.
(623)  SOSIA SERVUS: vigilāns vīdī, vigilāns nunc tē videō, vigilāns fābulor,
(624)  SOSIA SERVUS: vigilantem ille mē jam dūdum vigilāns pugnīs contudit.
(625)  AMPHITRUO DUX: Quis homō? Sōsia, inquam, ego ille. quaesō, nōnne intellegis?
(626)  AMPHITRUO DUX: Quī, malum, intellegere quisquam potis est? ita nūgās blatis.
(627)  SOSIA SERVUS: Vērum āctūtum nōscēs, cum illum nōscēs servum Sōsiam.
(628)  AMPHITRUO DUX: Sequere hāc igitur mē, nam mī istūc prīmum exquīsītō est opus.
(629)  AMPHITRUO DUX: [sed vidē ex nāvī efferantur quae imperāvī jam omnia.
(630)  SOSIA SERVUS: Et memor sum et dīligēns, ut quae imperēs compāreant;
(631)  SOSIA SERVUS: nōn ego cum vīnō simītū ēbibī imperium tuum.
(632)  AMPHITRUO DUX: Utinam dī faxint, īnfecta dicta rē ēveniant tua.]
(633x) == Szene Ii.ii ==
(633)  ALCUMENA MATRONA: Satin parva rēs est voluptātum in vītā atque in aetāte agunda
(634)  ALCUMENA MATRONA: praequam quod molestum est? ita cuique comparātum est
(634a)  ALCUMENA MATRONA: in aetāte hominum;
(635)  ALCUMENA MATRONA: ita dīs est placitum,
(635a)  ALCUMENA MATRONA: voluptātem ut maeror comes cōnsequātur:
(636)  ALCUMENA MATRONA: quīn incommodī plūs malīque īlicō assit, bonī sī optigit quid.
(637)  ALCUMENA MATRONA: nam ego id nunc experior domō atque ipsa dē mē sciō, cui voluptās
(638)  ALCUMENA MATRONA: parumper datast, dum virī mihi potestās
(638a)  ALCUMENA MATRONA: videndī fuit
(639)  ALCUMENA MATRONA: noctem ūnam modo; atque is repente abiit ā mē
(639a)  ALCUMENA MATRONA: hinc ante lūcem.
(640)  ALCUMENA MATRONA: sōla hīc mihi nunc videor, quia ille hinc abest quem ego amō praeter omnīs.
(641)  ALCUMENA MATRONA: plūs aegrī ex abitū
(641a)  ALCUMENA MATRONA: virī, quam ex adventū voluptātis cēpī.
(641b)  ALCUMENA MATRONA: sed hoc mē beat
(642)  ALCUMENA MATRONA: saltem, cum perduellis vīcīt et domum laudis compos revēnit:
(643)  ALCUMENA MATRONA: id sōlāciō est.
(644)  ALCUMENA MATRONA: absit, dum modō laude partā
(645)  ALCUMENA MATRONA: domum recipiat sē; feram et perferam usque
(645a)  ALCUMENA MATRONA: abitum ejus animō
(646)  ALCUMENA MATRONA: fortī atque offirmātō, id modō sī mercēdis
(647)  ALCUMENA MATRONA: datur mī, ut meus victor vir bellī clueat.
(647a)  ALCUMENA MATRONA: satis mī esse dūcam.
(648)  ALCUMENA MATRONA: virtūs praemium est optimum;
(649)  ALCUMENA MATRONA: virtūs omnibus rēbus anteit profectō:
(650)  ALCUMENA MATRONA: lībertās salūs vīta rēs et parentēs,
(650a)  ALCUMENA MATRONA: patria et prōgnātī
(651)  ALCUMENA MATRONA: tūtantur, servantur:
(652)  ALCUMENA MATRONA: virtūs omnia in sēsē habēt, omnia assunt
(653)  ALCUMENA MATRONA: bona quem penest virtūs.
(654)  AMPHITRUO DUX: Edepol mē uxōrī exoptātum crēdō adventūrum domum,
(655)  AMPHITRUO DUX: quae mē amat, quam contrā amō, praesertim rē gestā bene,
(656)  AMPHITRUO DUX: victīs hostibus: quōs nēmō posse superārī ratust,
(657)  AMPHITRUO DUX: eōs auspiciō meō atque ductū prīmō coetū vīcimus.
(658)  AMPHITRUO DUX: certē enim mēd illī exspectātum optātō ventūrum sciō.
(659)  SOSIA SERVUS: Quid? mē nōn rēre exspectātum amīcae ventūrum meae?
(660)  ALCUMENA MATRONA: Meus vir hic quidem est. Sequere hāc tū mē. Nam quid ille revertitur
(661)  ALCUMENA MATRONA: quī dūdum properāre sē aibat? an ille mē temptat sciēns
(662)  ALCUMENA MATRONA: atque id sē vult experīrī, suum abitum ut dēsīderem?
(663)  ALCUMENA MATRONA: ēcastor mēd haud invītā sē domum recipit suam.
(664)  SOSIA SERVUS: Amphitruō, redīre ad nāvem meliust nōs. Quā grātiā?
(665)  SOSIA SERVUS: Quia domī datūrus nēmō est prandium advenientibus.
(666)  AMPHITRUO DUX: Quī tibi nunc istūc in mentemst? Quia enim sērō advēnimus.
(667)  AMPHITRUO DUX: Quī? Quia Alcumēnam ante aedīs stāre saturam intellegō.
(668)  AMPHITRUO DUX: Gravidam ego illanc hīc relīquī cum abeō. Ei periī miser.
(669)  AMPHITRUO DUX: Quid tibi est? Ad aquam praebendam commodum advēnī domum,
(670)  SOSIA SERVUS: decumō post mēnse, ut ratiōnem tē ductāre intellegō.
(671)  AMPHITRUO DUX: Bonō animō ēs. Scīn quam bonō animō sim? sī situlam cēperō,
(672)  SOSIA SERVUS: numquam edepol tū mihi dīvīnī crēduis post hunc diem,
(673)  SOSIA SERVUS: ni ego illī puteō, sī occepsō, animam omnem intertrāxerō.
(674)  AMPHITRUO DUX: Sequere hāc mē modo; alium ego istī reī allēgābō, nē timē.
(675)  ALCUMENA MATRONA: Magis nunc mē meum officium facere, sī huic eam adversum, arbitror.
(676)  AMPHITRUO DUX: Amphitruō uxōrem salūtat laetus spērātam suam,
(677)  AMPHITRUO DUX: quam omnium Thēbīs vir ūnam esse optimam dījūdicat,
(678)  AMPHITRUO DUX: quamque adeō cīvēs Thēbānī vērō rūmiferant probam.
(679)  AMPHITRUO DUX: valuistīn usque? exspectātun adveniō? Hau vīdī magis.
(680)  SOSIA SERVUS: exspectātum eum salūtat magis hau quicquam quam canem.
(681)  AMPHITRUO DUX: Et cum gravidam et cum tē pulchrē plēnam aspiciō, gaudeō.
(682)  ALCUMENA MATRONA: Obsecrō ēcastor, quid tū mē dērīdiculī grātiā
(683)  ALCUMENA MATRONA: sīc salūtās atque appellās, quasi dūdum nōn vīderīs
(684)  ALCUMENA MATRONA: quasi quī nunc prīmum recipiās tē domum hūc ex hostibus?
(685)  ALCUMENA MATRONA: [atque mē nunc proinde appellās quasi multō post vīderīs?]
(686)  AMPHITRUO DUX: Immō equidem tē nisi nunc hodiē nusquam vīdī gentium.
(687)  ALCUMENA MATRONA: Cūr negās? Quia vēra didicī dīcere. Haud aequum facit
(688)  ALCUMENA MATRONA: quī quod didicit id dēdiscit. an perīclitāminī
(689)  ALCUMENA MATRONA: quid animī habeam? sed quid hūc vōs rēvertiminī tam cito?
(690)  ALCUMENA MATRONA: an tē auspicium commorātum est an tempestās continet
(691)  ALCUMENA MATRONA: quī nōn abiistī ad legiōnēs, ita utī dūdum dīxerās?
(692)  AMPHITRUO DUX: Dūdum? quam dūdum istūc factum est? Temptās. jam dūdum, modo.
(693)  AMPHITRUO DUX: Quī istūc potis est fierī, quaesō, ut dīcis: jam dūdum, modo?
(694)  ALCUMENA MATRONA: Quid enim cēnsēs? te ut dēlūdam contrā lūsōrem meum,
(695)  ALCUMENA MATRONA: quī nunc prīmum tē advēnisse dīcās, modo quī hinc abierīs.
(696)  AMPHITRUO DUX: Haec quidem dēlīrāmenta loquitur. Paulisper manē,
(697)  SOSIA SERVUS: dum ēdormīscat ūnum somnum. Quaene vigilāns somniat?
(698)  ALCUMENA MATRONA: Equidem ēcastor vigilō, et vigilāns id quod factum est fābulor.
(699)  ALCUMENA MATRONA: nam dūdum ante lūcem et istunc et tē vīdī. Quō in locō?
(700)  ALCUMENA MATRONA: Hīc in aedibus ubi tū habitās. Numquam factum est. Nōn tacēs?
(701)  SOSIA SERVUS: quid sī ē portū nāvis hūc nōs dormientīs dētulit?
(702)  AMPHITRUO DUX: Etiam tū quoque assentāris hūic? Quid vīs fīerī?
(703)  SOSIA SERVUS: nōn tū scīs? Bacchae bacchantī sī velis adversārier,
(704)  SOSIA SERVUS: ex īnsānā īnsāniōrem faciēs, feriet saepius;
(705)  SOSIA SERVUS: sī obsequāre, ūnā resolvās plāgā. At pol quī certa rēs
(706)  AMPHITRUO DUX: hanc est objūrgāre, quae mē hodiē advenientem domum
(707)  AMPHITRUO DUX: nōluerit salūtāre. Irrītābis crābrōnēs. Tacē.
(708)  AMPHITRUO DUX: Alcumēna, ūnum rogāre tē volō. Quidvīs rogā.
(709)  AMPHITRUO DUX: Num tibi aut stultitia accessit aut superat superbia?
(710)  ALCUMENA MATRONA: Qui istūc in mentemst tibi ex mē, mī vir, percontārier?
(711)  AMPHITRUO DUX: Quia salūtāre advenientem mē solēbās antidhāc,
(712)  AMPHITRUO DUX: appellāre, itidem ut pudīcae suōs virōs quae sunt solent.
(713)  AMPHITRUO DUX: eō mōre expertem tē factam adveniēns offendī domī.
(714)  ALCUMENA MATRONA: Ēcastor equidem tē certō heri advenientem īlicō,
(715)  ALCUMENA MATRONA: et salūtāvī et valuissēsne usque exquīsīvī simul,
(716)  ALCUMENA MATRONA: mī vir, et manum prehendī et ōsculum tetulī tibi.
(717)  SOSIA SERVUS: Tūn heri hunc salūtāvistī? Et tē quoque etiam, Sōsia.
(718)  SOSIA SERVUS: Amphitruō, spērāvī ego istam tibi paritūram fīlium;
(719)  SOSIA SERVUS: vērum nōn est puerō gravida. Quid igitur? Īnsāniā.
(720)  ALCUMENA MATRONA: Equidem sāna sum et deōs quaesō, ut salva pariam fīlium.
(721)  ALCUMENA MATRONA: vērum tū malum magnum habēbis, sī hic suum officium facit:
(722)  ALCUMENA MATRONA: ob istūc ōmen, ōminātor, capiēs quod tē condecet.
(723)  SOSIA SERVUS: Enim vērō praegnātī oportet et malum et mālum darī,
(724)  SOSIA SERVUS: ut quod obrōdat sit, animō sī male esse occēperit.
(725)  AMPHITRUO DUX: Tū mē heri hīc vīdistī? Ego, inquam, sī vīs deciēns dīcere.
(726)  AMPHITRUO DUX: In somnīs fortasse? Immō vigilāns vigilantem. Vae mihi.
(727)  SOSIA SERVUS: Quid tibi est? Dēlīrat uxor. Ātrā bīlī percita est.
(728)  SOSIA SERVUS: nūlla rēs tam dēlīrantīs hominēs concinnat cito.
(729)  AMPHITRUO DUX: Ubi prīmum tibī sēnsistī, mulier, implicīscier?
(730)  ALCUMENA MATRONA: Equidem ēcastor sāna et salva sum. Cūr igitur praedicās,
(731)  AMPHITRUO DUX: te herī mē vīdisse, quī hāc noctū in portum advectī sumus?
(732)  AMPHITRUO DUX: ibi cēnāvī atque ibi quiēvī in nāvī noctem perpetem,
(733)  AMPHITRUO DUX: neque meum pedem hūc tetulī etiam in aedīs, ut cum exercitū
(734)  AMPHITRUO DUX: hinc profectus sum ad Tēloboās hostīs eōsque ut vīcimus.
(735)  ALCUMENA MATRONA: Immo mēcum cēnāvistī et mēcum cubuistī. Quid est?
(736)  ALCUMENA MATRONA: Vēra dīcō. Nōn quidem hercle dē hāc rē; de aliīs nesciō.
(737)  ALCUMENA MATRONA: Prīmulō dīlūculō abiistī ad legiōnēs. Quō modō?
(738)  SOSIA SERVUS: Rēctē dīcit, ut commeminit: somnium nārrat tibi.
(739)  SOSIA SERVUS: sed, mulier, postquam experrēcta ēs, tē prōdigiālī Jovī
(740)  SOSIA SERVUS: aut molā salsā hodiē aut tūre comprecātam oportuit.
(741)  ALCUMENA MATRONA: Vae capitī tuō. Tuā istūc rēfert, sī cūrāverīs.
(742)  ALCUMENA MATRONA: Iterum jam hic in mē inclēmenter dīcit, atque id sine malō.
(743)  AMPHITRUO DUX: Tace tū. tū dīc: egone abs tē abiī hinc hodiē cum dīlūculō?
(744)  ALCUMENA MATRONA: Quis igitur nisi vōs nārrāvit mī, illī ut fuerit proelium?
(745)  AMPHITRUO DUX: An etiam id tū scīs? Quippe quī ex tē audīvī, ut urbem maximam
(746)  ALCUMENA MATRONA: expugnāvissēs rēgemque Pterelam tūtē occīderīs.
(747)  AMPHITRUO DUX: Egone istūc dīxī? Tūtē istic, etiam astante hōc Sōsiā.
(748)  AMPHITRUO DUX: Audīvistīn tū mē nārrāre haec hodiē? Ubi ego audīverim?
(749)  AMPHITRUO DUX: Hanc rogā. Mē quidem praesente numquam factum est, quod sciam.
(750)  ALCUMENA MATRONA: Mīrum quīn tē adversus dīcat. Sōsia, age mē hūc aspice.
(751)  SOSIA SERVUS: Spectō. Vēra volo loquī tē, nōlō assentārī mihi.
(752)  AMPHITRUO DUX: audīvistīn tū hodiē mē illī dīcere ea quae illa autumat?
(753)  SOSIA SERVUS: Quaesō edepol, num tū quoque etiam īnsānīs, cum id mē interrogās,
(754)  SOSIA SERVUS: quī ipsus equidem nunc prīmum istanc tēcum cōnspiciō simul?
(755)  AMPHITRUO DUX: Quid nunc, mulier? audīn illum? Ego vērō, ac falsum dīcere.
(756)  AMPHITRUO DUX: Neque tū illī neque mihi virō ipsī crēdis? Eō fit quia mihi
(757)  ALCUMENA MATRONA: plūrimum crēdō et sciō istaec facta proinde ut prōloquor.
(758)  AMPHITRUO DUX: Tūn mē heri advēnisse dīcis? Tūn tē abiisse hodiē hinc negās?
(759)  AMPHITRUO DUX: Negō enim vērō, et mē advenīre nunc prīmum ajō ad tē domum.
(760)  ALCUMENA MATRONA: Obsecrō, etiamne hoc negābis, tē auream pateram mihi
(761)  ALCUMENA MATRONA: dedisse dōnō hodiē, quā tē illī dōnātum esse dīxerās?
(762)  AMPHITRUO DUX: Neque edepol dedī neque dīxī; vērum ita animātus fuī
(763)  AMPHITRUO DUX: itaque nunc sum, ut eā tē paterā dōnem. sed quis istūc tibi
(764)  AMPHITRUO DUX: dīxit? Ego equidem ex tē audīvī et ex tuā accēpī manū
(765)  ALCUMENA MATRONA: pateram. Mane, mane, obsecrō tē. nimis dēmīror, Sōsia,
(766)  AMPHITRUO DUX: qui illaec illīc mē dōnātum esse aureā paterā sciat,
(767)  AMPHITRUO DUX: nisi tū dūdum hanc convēnistī et nārrāvistī haec omnia.
(768)  SOSIA SERVUS: Neque edepol ego dīxī neque istam vīdī nisi tēcum simul.
(769)  AMPHITRUO DUX: Quid hoc sit hominis? Vīn prōferrī pateram? Prōferrī volō.
(770)  ALCUMENA MATRONA: Fīat. Ī tū, Thessala, intus pateram prōfertō forās,
(771)  ALCUMENA MATRONA: quā hodiē meus vir dōnāvit mē. Sēcēde hūc tū, Sōsia,
(772)  AMPHITRUO DUX: enim vērō illud praeter alia mīra mīror maximē,
(773)  AMPHITRUO DUX: sī haec habet illam. An etiam crēdis id, quae in hāc cistellulā
(774)  SOSIA SERVUS: tuō signō obsignāta fertur? Salvum signum est? Īnspice.
(775)  AMPHITRUO DUX: Rēctē, ita est ut obsignāvī. Quaesō, quīn tū istanc jubēs
(776)  SOSIA SERVUS: prō cerrītā circumferrī? Edepol quī factō est opus;
(777)  AMPHITRUO DUX: nam haec quidem edepol lāruārum plēnast. Quid verbīs opust?
(778)  ALCUMENA MATRONA: em tibi pateram, eccam. Cedo mī. Age aspice hūc sīs nūnciam
(779)  ALCUMENA MATRONA: tū quī quae facta īnfitiāre; quem ego jam hīc convincam palam.
(780)  ALCUMENA MATRONA: estne haec patera, quā dōnātu's illī? Summe Juppiter,
(781)  AMPHITRUO DUX: quid ego videō? haec east profectō patera. periī, Sōsia.
(782)  SOSIA SERVUS: Aut pol haec praestīgiātrīx multō mulier maxima est
(783)  SOSIA SERVUS: aut pateram hīc inesse oportet. Agedum, exsolve cistulam.
(784)  SOSIA SERVUS: Quid ego istam exsolvam? obsignātast rēctē, rēs gesta est bene:
(785)  SOSIA SERVUS: tū peperistī Amphitruōnem alium, alium ego peperī Sōsiam;
(786)  SOSIA SERVUS: nunc sī patera pateram peperit, omnēs congemināvimus.
(787)  AMPHITRUO DUX: Certum est aperīre atque īnspicere. Vide sīs signī quid siet,
(788)  SOSIA SERVUS: nē posterius in mē culpam cōnferās. Aperī modo;
(789)  AMPHITRUO DUX: nam haec quidem nōs dēlīrantīs facere dictīs postulat.
(790)  ALCUMENA MATRONA: Unde haec igitur est nisi abs tē quae mihī dōnō data est?
(791)  AMPHITRUO DUX: Opus mī est istūc exquīsītō. Juppiter, prō Juppiter.
(792)  AMPHITRUO DUX: Quid tibi est? Hīc patera nūlla in cistulāst. Quid ego audiō?
(793)  SOSIA SERVUS: Id quod vērumst. At cum cruciātū jam, nisi appāret, tuō.
(794)  ALCUMENA MATRONA: Haec quidem appāret. Quis igitur tibi dedit? Quī mē rogat.
(795)  SOSIA SERVUS: Mē captās, quia tūtē ab nāvī clanculum hūc aliā viā
(796)  SOSIA SERVUS: praecucurristī, atque hinc pateram tūtē exēmistī atque eam
(797)  SOSIA SERVUS: huic dedistī, post hanc rūrsum obsignāstī clanculum.
(798)  AMPHITRUO DUX: Ei mihī, jam tū quoque hujus adjuvās īnsāniam?
(799)  AMPHITRUO DUX: āīn heri nōs advēnisse hūc? Ājō, adveniēnsque īlicō
(800)  ALCUMENA MATRONA: mē salūtāvistī, et ego tē, et ōsculum tetulī tibi.
(801)  SOSIA SERVUS: Jam illud nōn placet prīncipium dē ōsculō. Perge exsequī.
(802)  ALCUMENA MATRONA: Lāvistī. Quid postquam lāvī? Accubuistī. Eugae optimē.
(803)  SOSIA SERVUS: nunc exquīre. Nē interpellā. perge porrō dīcere.
(804)  ALCUMENA MATRONA: Cēna apposita est; cēnāvistī mēcum, ego accubuī simul.
(805)  AMPHITRUO DUX: In eōdem lectō? In eōdem. Ei, nōn placet convīvium.
(806)  AMPHITRUO DUX: Sine modo argūmenta dīcat. quid postquam cēnāvimus?
(807)  ALCUMENA MATRONA: Tē dormītāre aibās; mēnsa ablāta est, cubitum hinc abiimus.
(808)  AMPHITRUO DUX: Ubi tū cubuistī? In eōdem lectō tēcum ūnā in cubiculō.
(809)  AMPHITRUO DUX: Perdidistī. Quid tibi est? Haec mē modo ad mortem dedit.
(810)  ALCUMENA MATRONA: Quid jam, amābō? Nē mē appellā. Quid tibi est? Periī miser,
(811)  AMPHITRUO DUX: quia pudīcitiae hujus vitium mē hinc absente est additum.
(812)  ALCUMENA MATRONA: Obsecrō ēcastor, cūr istūc, mī vir, ex tēd audiō?
(813)  AMPHITRUO DUX: Vir ego tuus sim? nē mē appellā, falsa, falsō nōmine.
(814)  SOSIA SERVUS: Haeret haec rēs, sī quidem haec jam mulier facta est ex virō.
(815)  ALCUMENA MATRONA: Quid ego fēcī, quā istaec propter dicta dīcantur mihi?
(816)  AMPHITRUO DUX: Tūtē ēdictās facta tua, ex mē quaeris quid dēlīquerīs.
(817)  ALCUMENA MATRONA: Quid ego tibi dēlīquī, sī, cui nūpta sum, tēcum fuī?
(818)  AMPHITRUO DUX: Tūn mēcum fuerīs? quid illāc impudente audācius?
(819)  AMPHITRUO DUX: saltem, tūte sī pudōris egeās, sūmās mūtuum.
(820)  ALCUMENA MATRONA: Istūc facinus, quod tū īnsimulās, nostrō generī nōn decet.
(821)  ALCUMENA MATRONA: tū sī mē impudīcitiāī captās, capere nōn potēs.
(822)  AMPHITRUO DUX: Prō dī immortālēs, cognōscin tū mē saltem, Sōsia?
(823)  SOSIA SERVUS: Propemodum. Cēnāvīn ego heri in nāvī in portū Persicō?
(824)  ALCUMENA MATRONA: Mihi quoque assunt testēs, qui illud quod ego dīcam assentiant.
(825)  SOSIA SERVUS: Nesciō quid istūc negōtī dīcam, nisi sī quispiam est
(826)  SOSIA SERVUS: Amphitruō alius, quī forte tēd hinc absentī tamen
(827)  SOSIA SERVUS: tuam rem cūret tēque absente hīc mūnus fungātur tuum.
(828)  SOSIA SERVUS: nam cum dē illō subditīvō Sōsiā mīrum nimist,
(829)  SOSIA SERVUS: certē de istōc Amphitruōne jam alterum mīrum est magis.
(830)  AMPHITRUO DUX: Nescioquis praestrīgiātor hanc frūstrātur mulierem.
(831)  ALCUMENA MATRONA: Per suprēmī rēgis rēgnum jūrō et mātrem familiās
(832)  ALCUMENA MATRONA: Jūnōnem, quam mē verērī et metuere est pār maximē,
(833)  ALCUMENA MATRONA: ut mī extrā ūnum tē mortālis nēmō corpus corpore
(834)  ALCUMENA MATRONA: contigit, quō mē impudīcam faceret. Vēra istaec velim.
(835)  ALCUMENA MATRONA: Vēra dīcō, sed nēquīquam, quoniam nōn vīs crēdere.
(836)  AMPHITRUO DUX: Mulier ēs, audācter jūrās. Quae nōn dēlīquit, decet
(837)  ALCUMENA MATRONA: audācem esse, cōnfīdenter prō sē et prōtervē loquī.
(838)  AMPHITRUO DUX: Satis audācter. Ut pudīcam decet. Enim verbīs probās.
(839)  ALCUMENA MATRONA: Nōn ego illam mihi dōtem dūcō esse, quae dōs dīcitur,
(840)  ALCUMENA MATRONA: sed pudīcitiam et pudōrem et sēdātum cupīdinem,
(841)  ALCUMENA MATRONA: deum metum, parentum amōrem et cognātum concordiam,
(842)  ALCUMENA MATRONA: tibi mōrigera atque ut mūnifica sim bonīs, prōsim probīs.
(843)  SOSIA SERVUS: Ne ista edepol, sī haec vēra loquitur, examussim est optima.
(844)  AMPHITRUO DUX: Dēlēnītus sum profectō ita, ut mē quī sim nesciam.
(845)  SOSIA SERVUS: Amphitruō ēs profectō, cave sīs nē tū tē ūsū perduīs:
(846)  SOSIA SERVUS: ita nunc hominēs immūtantur, postquam peregrē advēnimus.
(847)  AMPHITRUO DUX: Mulier, istam rem inquīsītam certum est nōn āmittere.
(848)  ALCUMENA MATRONA: Edepol mē libente faciēs. Quid ais? respondē mihi,
(849)  AMPHITRUO DUX: quid sī addūcō tuum cognātum hūc ā nāvī Naucratem,
(850)  AMPHITRUO DUX: quī mēcum ūnā vectust ūnā nāvī, atque is sī dēnegat
(851)  AMPHITRUO DUX: facta quae tū facta dīcis, quid tibi aequum est fīerī?
(852)  AMPHITRUO DUX: numquid causam dīcis, quīn tē hōc multem mātrimōniō?
(853)  ALCUMENA MATRONA: Sī dēlīquī, nūlla causa est. Convenit. tū, Sōsia,
(854)  AMPHITRUO DUX: dūc hōs intrō. ego hūc ab nāvī mēcum addūcam Naucratem.
(855)  SOSIA SERVUS: Nunc quidem praeter nōs nēmō est. dīc mihi vērum sēriō:
(856)  SOSIA SERVUS: ecquis alius Sōsia intust, quī meī similis siet?
(857)  ALCUMENA MATRONA: Abin hinc ā mē dignus dominō servus? Abeō, sī jubēs.
(858)  ALCUMENA MATRONA: Nimis ēcastor facinus mīrum est, quī illī collibitum siet
(859)  ALCUMENA MATRONA: meō virō sīc mē īnsimulāre falsō facinus tam malum.
(860)  ALCUMENA MATRONA: quidquid est, jam ex Naucratē cognātō id cognōscam meō.
(861y) === Akt III ===
(861x) == Szene Iii.i ==
(861)  IUPPITER DEUS: Egō sum ille Amphitruō, cui est servus Sōsia
(862)  IUPPITER DEUS: īdem Mercurius quī fit, quandō commodumst,
(863)  IUPPITER DEUS: in superiōre qui habitō cēnāculō,
(864)  IUPPITER DEUS: quī interdum fīō Juppiter, quandō libet;
(865)  IUPPITER DEUS: hūc autem cum extemplō adventum apportō, īlicō
(866)  IUPPITER DEUS: Amphitruō fīō et vestītum immūtō meum.
(867)  IUPPITER DEUS: nunc hūc honōris vestrī veniō grātiā,
(868)  IUPPITER DEUS: nē hanc incohātam trānsigam cōmoediam;
(869)  IUPPITER DEUS: simul Alcumēnae, quam vir īnsontem probrī
(870)  IUPPITER DEUS: Amphitruō accūsat, vēnī ut auxilium feram:
(871)  IUPPITER DEUS: nam mea sit culpa, quod egomet contrāxerim,
(872)  IUPPITER DEUS: sī id Alcumēnae innocentī expetat.
(873)  IUPPITER DEUS: nunc Amphitruōnem mēmet, ut occēpī semel,
(874)  IUPPITER DEUS: esse assimulābō, atque in hōrum familiam
(875)  IUPPITER DEUS: frūstrātiōnem hodiē iniciam maximam;
(876)  IUPPITER DEUS: post igitur dēmum faciam rēs fīat palam
(877)  IUPPITER DEUS: atque Alcumēnae in tempore auxilium feram
(878)  IUPPITER DEUS: faciamque ut ūnō fētū et quod gravida est virō
(879)  IUPPITER DEUS: et mē quod gravidast pariat sine dolōribus.
(880)  IUPPITER DEUS: Mercurium jussī mē continuō cōnsequī,
(881)  IUPPITER DEUS: sī quid vellem imperāre. nunc hanc alloquar.
(882x) == Szene Iii.ii ==
(882)  ALCUMENA MATRONA: Dūrāre nequeō in aedibus. ita mē probrī,
(883)  ALCUMENA MATRONA: stuprī, dēdecoris ā virō argūtam meō!
(884)  ALCUMENA MATRONA: ea quae sunt facta īnfecta rē esse clāmitat,
(885)  ALCUMENA MATRONA: quae neque sunt facta neque ego in mē admīsī arguit;
(886)  ALCUMENA MATRONA: atque id mē sūsque dēque esse habitūram putat.
(887)  ALCUMENA MATRONA: nōn edepol faciam, neque mē perpetiar probrī
(888)  ALCUMENA MATRONA: falsō īnsimulātam, quīn ego illum aut dēseram
(889)  ALCUMENA MATRONA: aut satis faciat mī ille atque adjūret īnsuper,
(890)  ALCUMENA MATRONA: nōlle esse dicta quae in mē īnsontem prōtulit.
(891)  IUPPITER DEUS: Faciundum est mī illud, fierī quod illaec postulat,
(892)  IUPPITER DEUS: sī mē illam amantem ad sēsē studeam recipere,
(893)  IUPPITER DEUS: quandō ego quod fēcī, id factum Amphitruōnī offuit
(894)  IUPPITER DEUS: atque illī dūdum meus amor negōtium
(895)  IUPPITER DEUS: īnsontī exhibuit, nunc autem īnsontī mihi
(896)  IUPPITER DEUS: illīus īra in hanc et male dicta expetent.
(897)  ALCUMENA MATRONA: Sed eccum videō quī mē miseram arguit
(898)  ALCUMENA MATRONA: stuprī, dēdecoris. Tē volō, uxor, colloquī.
(899)  IUPPITER DEUS: quō tē āvertistī? Ita ingenī ingenium meumst:
(900)  ALCUMENA MATRONA: inimīcōs semper ōsa sum optuērier.
(901)  IUPPITER DEUS: Heia autem inimīcōs? Sīc est, vēra praedicō;
(902)  ALCUMENA MATRONA: nisi etiam hoc falsō dīcī īnsimulātūrus ēs.
(903)  IUPPITER DEUS: Nimis īrācunda ēs. Potin ut abstineās manum?
(904)  ALCUMENA MATRONA: nam certō, sī sīs sānus aut sapiās satis,
(905)  ALCUMENA MATRONA: quam tū impudīcam esse arbitrēre et praedicēs,
(906)  ALCUMENA MATRONA: cum eā tū sermōnem nec jocō nec sēriō
(907)  ALCUMENA MATRONA: tibi habeās, nisi sīs stultior stultissimō.
(908)  IUPPITER DEUS: Sī dīxī, nihilō magis ēs, neque ego esse arbitror,
(909)  IUPPITER DEUS: et id hūc rēvertī utī mē pūrgārem tibi.
(910)  IUPPITER DEUS: nam numquam quicquam meō animō fuit aegrius,
(911)  IUPPITER DEUS: quam postquam audīvī tēd esse īrātam mihi.
(912)  IUPPITER DEUS: cūr dīxistī? inquiēs. ego expediam tibi.
(913)  IUPPITER DEUS: nōn edepol quō tē esse impudīcam crēderem;
(914)  IUPPITER DEUS: vērum perīclitātus sum animum tuum,
(915)  IUPPITER DEUS: quid facerēs et quō pactō id ferre indūcerēs.
(916)  IUPPITER DEUS: equidem jocō illa dīxeram dūdum tibi,
(917)  IUPPITER DEUS: rīdiculī causā. vel hunc rogātō Sōsiam.
(918)  ALCUMENA MATRONA: Quīn hūc addūcis meum cognātum Naucratem,
(919)  ALCUMENA MATRONA: testem quem dūdum tē adductūrum dīxerās,
(920)  ALCUMENA MATRONA: tē hūc nōn vēnisse? Sī quid dictum est per jocum,
(921)  IUPPITER DEUS: nōn aequum est id tē sēriō praevertier.
(922)  ALCUMENA MATRONA: Ego illum sciō quam doluerit cordī meō.
(923)  IUPPITER DEUS: Per dexteram tuam tē, Alcumēna, ōrō obsecrō,
(924)  IUPPITER DEUS: dā mihi hanc veniam, ignōsce, īrāta nē siēs.
(925)  ALCUMENA MATRONA: Ego istaec fēcī verba virtūte irrita;
(926)  ALCUMENA MATRONA: nunc, quandō factīs mē impudīcīs abstinī,
(927)  ALCUMENA MATRONA: ab impudīcīs dictīs āvertī volō.
(928)  ALCUMENA MATRONA: valeās, tibi habeās rēs tuās, reddās meās.
(929)  ALCUMENA MATRONA: juben mī īre comitēs? Sānan ēs? Sī nōn jubēs,
(930)  ALCUMENA MATRONA: ībō egomet; comitem mihi Pudicitiam dūxerō.
(931)  IUPPITER DEUS: Manē. arbitrātū tuō jūs jūrandum dabō,
(932)  IUPPITER DEUS: mē meam pudīcam esse uxōrem arbitrārier.
(933)  IUPPITER DEUS: id ego sī fallō, tum tē, summe Juppiter,
(934)  IUPPITER DEUS: quaesō, Amphitruōnī ut semper īrātus siēs.
(935)  ALCUMENA MATRONA: Ā, propitius sit potius. Cōnfīdō fore;
(936)  IUPPITER DEUS: nam jūs jūrandum vērum tē adversum dedī.
(937)  IUPPITER DEUS: jam nunc īrāta nōn ēs? Nōn sum. Bene facis.
(938)  IUPPITER DEUS: nam in hominum aetāte multa ēveniunt hujus modī:
(939)  IUPPITER DEUS: capiunt voluptātēs, capiunt rūrsum miseriās;
(940)  IUPPITER DEUS: īrae interveniunt, redeunt rūrsum in grātiam.
(941)  IUPPITER DEUS: vērum īrae sī quae forte ēveniunt hujus modī
(942)  IUPPITER DEUS: inter eōs, rūrsum sī reventum in grātiam est,
(943)  IUPPITER DEUS: bis tantō amīcī sunt inter sē quam prius.
(944)  ALCUMENA MATRONA: Prīmum cāvisse oportuit nē dīcerēs,
(945)  ALCUMENA MATRONA: vērum eadem sī īdem pūrgās mī, patiunda sunt.
(946)  IUPPITER DEUS: Jube vērō vāsa pūra adōrnārī mihi,
(947)  IUPPITER DEUS: ut quae apud legiōnem vōta vōvī, sī domum
(948)  IUPPITER DEUS: rediissem salvus, ea egō exsolvam omnia.
(949)  ALCUMENA MATRONA: Ego istūc cūrābō. Ēvocāte hūc Sōsiam;
(950)  IUPPITER DEUS: gubernātōrem quī in meā nāvī fuit
(951)  IUPPITER DEUS: Blepharōnem arcessat, quī nōbīscum prandeat.
(952)  IUPPITER DEUS: is adeō imprānsus lautē lūdificābitur,
(953)  IUPPITER DEUS: cum ego Amphitruōnem collō hinc obstrictō traham.
(954)  ALCUMENA MATRONA: Mīrum quid sōlus sēcum sēcrētō ille agat.
(955)  ALCUMENA MATRONA: atque aperiuntur aedēs. exit Sōsia.
(956x) == Szene Iii.iii ==
(956)  SOSIA SERVUS: Amphitruō, assum. sī quid opus est, imperā, imperium exsequar.
(957)  IUPPITER DEUS: Sōsia, optumē advenīs. Jam pāx est inter vōs duōs?
(958)  SOSIA SERVUS: nam quia vōs tranquillōs videō, gaudeō et volup est mihi.
(959)  SOSIA SERVUS: atque ita servum pār vidētur frūgī sēsē īnstituere:
(960)  SOSIA SERVUS: proinde erī ut sint, ipse item sit; vultum ē vultū comparet:
(961)  SOSIA SERVUS: trīstis sit, sī erī sint trīstēs; hilarus sit, sī gaudeant.
(962)  SOSIA SERVUS: sed age respondē: jam vōs rediistis in concordiam?
(963)  IUPPITER DEUS: Dērīdēs, quī scīs haec dūdum mē dīxisse per jocum.
(964)  SOSIA SERVUS: An id jocō dīxistī? equidem sēriō ac vērō ratus.
(965)  IUPPITER DEUS: Habuī expūrigātiōnem; facta pāx est. Optumē est.
(966)  IUPPITER DEUS: Ego rem dīvīnam intus faciam, vōta quae sunt. Cēnseō.
(967)  IUPPITER DEUS: Tū gubernātōrem ā nāvī hūc ēvocā verbīs meīs
(968)  IUPPITER DEUS: Blepharōnem, utī rē dīvīnā factā mēcum prandeat.
(969)  SOSIA SERVUS: Jam hīc erō, cum illīc cēnsēbis esse mē. Āctūtum hūc redī.
(970)  ALCUMENA MATRONA: Numquid vīs, quīn abeam jam intrō, ut appārentur quibus opust?
(971)  IUPPITER DEUS: Ī sānē, et quantum potest parāta fac sint omnia.
(972)  ALCUMENA MATRONA: Quīn venīs quandō vīs intrō? faxo hau quicquam sit morae.
(973)  IUPPITER DEUS: Rēctē loquere et proinde dīligentem ut uxōrem decet.
(974)  IUPPITER DEUS: jam hīsce ambō, et servus et era, frūstrā sunt duo,
(975)  IUPPITER DEUS: quī mē Amphitruōnem rentur esse: errant probē.
(976)  IUPPITER DEUS: nunc tū dīvīne hūc fac assīs Sōsia,
(977)  IUPPITER DEUS: audīs quae dīcō, tametsī praesēns nōn adēs,
(978)  IUPPITER DEUS: fac Amphitruōnem advenientem ab aedibus
(979)  IUPPITER DEUS: ut abigās; quōvīs pactō fac commentus sīs.
(980)  IUPPITER DEUS: volo dēlūdī illunc, dum cum hāc ūsūrāriā
(981)  IUPPITER DEUS: uxōre nunc mihi mōrigerō. haec cūrāta sint
(982)  IUPPITER DEUS: fac sīs, proinde adeō ut velle mēd intellegis,
(983)  IUPPITER DEUS: atque ut ministrēs mihi, mihī cum sacruficem.
(984x) == Szene Iii.iv ==
(984)  MERCURIUS DEUS: Concēdite atque abscēdite omnēs, dē viā dēcēdite,
(985)  MERCURIUS DEUS: nec quisquam jam tam audāx fuāt homo, quī obviam obsistat mihi.
(986)  MERCURIUS DEUS: nam mihi quidem hercle quī minus liceat deō minitārier
(987)  MERCURIUS DEUS: populō, nī dēcēdat mihī, quam servolō in cōmoediīs?
(988)  MERCURIUS DEUS: ille nāvem salvam nūntiāt aut īrātī adventum senis:
(989)  MERCURIUS DEUS: ego sum Jovī dictō audiēns, ejus jussū nunc hūc mē afferō.
(990)  MERCURIUS DEUS: quam ob rem mihi magis pār est viā dēcēdere et concēdere.
(991)  MERCURIUS DEUS: pater vocat mē, eum sequor, ejus dictō imperiō sum audiēns;
(992)  MERCURIUS DEUS: ut fīlium bonum patrī esse oportet, itidem ego sum patrī.
(993)  MERCURIUS DEUS: amantī supparasītor, hortor, astō, admoneō, gaudeō.
(994)  MERCURIUS DEUS: sī quid patrī volup est, voluptās ea mī multō maximast.
(995)  MERCURIUS DEUS: amat: sapit; rēctē facit, animō quandō obsequitur suō,
(996)  MERCURIUS DEUS: quod omnīs hominēs facere oportet, dum id modō fīat bonō.
(997)  MERCURIUS DEUS: nunc Amphitruōnem vult dēlūdī meus pater: faxō probē
(998)  MERCURIUS DEUS: jam hic dēlūdētur, spectātōrēs, vōbīs īnspectantibus.
(999)  MERCURIUS DEUS: capiam corōnam mī in caput, assimulābō mē esse ēbrium;
(1000)  MERCURIUS DEUS: atque illūc sūrsum ēscenderō: inde optumē aspellam virum
(1001)  MERCURIUS DEUS: dē superō, cum hūc accesserit; faciam ut sit madidus sōbrius.
(1002)  MERCURIUS DEUS: deinde illī āctūtum sufferet suus servus poenās Sōsia:
(1003)  MERCURIUS DEUS: eum fēcisse ille hodiē arguet quae ego fēcerō hīc. quid meā?
(1004)  MERCURIUS DEUS: meō mē aequumst mōrigerum patrī, ejus studiō servīre addecet.
(1005)  MERCURIUS DEUS: sed eccum Amphitruōnem, advenit; jam ille hīc dēlūdētur probē,
(1006)  MERCURIUS DEUS: siquidem vōs vultis auscultandō operam dare.
(1007)  MERCURIUS DEUS: ībō intrō, ōrnātum capiam quī pōtīs decet;
(1008)  MERCURIUS DEUS: dein sursum ascendam in tēctum, ut illum hinc prohibeam.
(1009y) === Akt IV ===
(1009x) == Szene Iv.i ==
(1009)  AMPHITRUO DUX: Naucratem quem convenīre voluī, in nāvī nōn erat,
(1010)  AMPHITRUO DUX: neque domī neque in urbe inveniō quemquam quī illum vīderit.
(1011)  AMPHITRUO DUX: nam omnīs plateās perreptāvī, gymnasia et myropōlia;
(1012)  AMPHITRUO DUX: apud emporium atque in macellō, in palaestrā atque in forō,
(1013)  AMPHITRUO DUX: in medicīnīs, in tōnstrīnīs, apud omnīs aedīs sacrās
(1014)  AMPHITRUO DUX: sum dēfessus quaeritandō: nusquam inveniō Naucratem.
(1015)  AMPHITRUO DUX: nunc domum ībō atque ex uxōre hanc rem pergam exquīrere,
(1016)  AMPHITRUO DUX: quis fuerit quem propter corpus suum stuprī complēverit.
(1017)  AMPHITRUO DUX: nam mē, quam illam quaestiōnem inquīsītam hodiē āmittere,
(1018)  AMPHITRUO DUX: mortuum satiust. sed aedīs occlūsērunt. eugepae,
(1019)  AMPHITRUO DUX: pariter hoc fit atque ut alia facta sunt. feriam forīs.
(1020)  AMPHITRUO DUX: aperīte hoc. heus, ecquis hīc est? ecquis hoc aperit ōstium?
(1021x) == Szene Iv.ii ==
(1021)  MERCURIUS DEUS: Quis ad forēs est? Ego sum. Quid ‘ego sum’? Ita loquor. Tibi Juppiter
(1022)  MERCURIUS DEUS: dīque omnēs īrātī certō sunt, quī sīc frangās forēs.
(1023)  AMPHITRUO DUX: Quō modō? Eō modō, ut profectō vīvās aetātem miser.
(1024)  AMPHITRUO DUX: Sōsia. Ita, sum Sōsia, nisi mē esse oblītum exīstimās.
(1025)  MERCURIUS DEUS: quid nunc vīs? Sceleste, at etiam quid velim, id tū mē rogās?
(1026)  MERCURIUS DEUS: Ita, rogō. paene effrēgistī, fatue, foribus cardinēs.
(1027)  MERCURIUS DEUS: an forīs cēnsēbās nōbīs pūblicitus praebērier?
(1028)  MERCURIUS DEUS: quid mē aspectās, stolide? quid nunc vīs tibi? aut quis tū ēs homō?
(1029)  AMPHITRUO DUX: Verberō, etiam quis ego sim mē rogitās, ulmōrum Ācherūns?
(1030)  AMPHITRUO DUX: quem pol ego hodiē ob istaec dicta faciam ferventem flagrīs.
(1031)  MERCURIUS DEUS: Prōdigum tē fuisse oportet ōlim in adulēscentiā.
(1032)  AMPHITRUO DUX: Quīdum? Quia senectā aetāte ā mē mendīcās malum.
(1033)  AMPHITRUO DUX: Cum cruciātū tuō istaec hodiē, verna, verba funditās.
(1034)  MERCURIUS DEUS: Sacruficō egō tibī. Quī? Quia enim tē mactō īnfortūniō.
(1034a)  AMPHITRUO DUX: At ego tē cruce et cruciātū mactābō, mastīgia.
(1034b)  MERCURIUS DEUS: Erus Amphitruōst occupātus.
(1034c)  MERCURIUS DEUS: abiendī nunc tibi etiam occāsiōst.
(1034d)  MERCURIUS DEUS: Optimō jūre īnfringātur aula cineris in caput.
(1034e)  MERCURIUS DEUS: Nē tū postulēs matulam ūnam tibi aquāī īnfundī in caput.
(1034f)  MERCURIUS DEUS: Laruatu's. edepol hominem miserum. medicum quaeritā.
(1034g)  ALCUMENA MATRONA: Exjūrāvistī tē mihi dīxe per jocum.
(1035)  ALCUMENA MATRONA: Quaesō advenientī morbō medicārī jubē:
(1036)  ALCUMENA MATRONA: tū certē aut lāruātus aut cerrītus ēs.
(1037)  ALCUMENA MATRONA: Nisi hoc ita factum est, proinde ut factum esse autumō,
(1038)  ALCUMENA MATRONA: nōn causam dīcō quīn vērō īnsimulēs probrī
(1039)  AMPHITRUO DUX: Cujus? quae mē absente corpus vulgāvit suum.
(1040)  AMPHITRUO DUX: Quid minitābās tē factūrum, sī istās pepulissem forēs?
(1041)  AMPHITRUO DUX: Ibi scrobēs effoditō tū plūs sexāgēnōs in diēs.
(1042)  AMPHITRUO DUX: Nōlī pessimae precārī.
(1043)  BLEPHARO GUBERNATOR: animam comprime
(1044)  IUPPITER DEUS: Manifēstum hunc optortō collō teneō fūrem flāgitī.
(1045)  AMPHITRUO DUX: Immō ego hunc, Thēbānī cīvēs, quī domī uxōrem meam
(1046)  AMPHITRUO DUX: impudīcitiā impedīvit, teneō, thēnsaurum stuprī.
(1047)  AMPHITRUO DUX: Nīlne tē pudet, sceleste, populī in cōnspectum ingredī?
(1048)  AMPHITRUO DUX: clandestīnō
(1049)  AMPHITRUO DUX: Quī nequeās nostrōrum uter sit Amphitruō dēcernere.
(1035x) == Szene Iv.iii ==
(1035)  BLEPHARO GUBERNATOR: Vōs inter vōs partīte; ego abeō, mihī negōtium est;
(1036)  BLEPHARO GUBERNATOR: neque ego umquam usquam tanta mīra mē vīdisse cēnseō.
(1037)  AMPHITRUO DUX: Blepharō, quaesō ut advocātus mī assīs nēve abeās. Valē.
(1038)  BLEPHARO GUBERNATOR: quid opust mē advocātō, qui utrī sim advocātus nesciō?
(1039)  IUPPITER DEUS: Intrō ego hinc eō. Alcumēna parturit. Periī miser.
(1040)  AMPHITRUO DUX: quid ego faciam, quem advocātī jam atque amīcī dēserunt?
(1041)  AMPHITRUO DUX: numquam edepol mē inultus istic lūdificābit, quisquis est;
(1042)  AMPHITRUO DUX: jam ad rēgem rēctā mē dūcam rēsque ut facta est ēloquar.
(1043)  AMPHITRUO DUX: ego pol illum ulcīscar hodiē Thessalum venēficum,
(1044)  AMPHITRUO DUX: quī perversē perturbāvit familiae mentem meae.
(1045)  AMPHITRUO DUX: sed ubi illest? intrō edepol abiit, crēdō ad uxōrem meam.
(1046)  AMPHITRUO DUX: quī mē Thēbīs alter vīvit miserior? quid nunc agam,
(1047)  AMPHITRUO DUX: quem omnēs mortālēs ignōrant et lūdificant ut libet.
(1048)  AMPHITRUO DUX: certumst, intrō rumpam in aedīs: ubi quemque hominem aspexerō,
(1049)  AMPHITRUO DUX: sī ancillam seu servum sīve uxōrem sīve adulterum
(1050)  AMPHITRUO DUX: seu patrem sīve avum vidēbō, obtruncābō in aedibus.
(1051)  AMPHITRUO DUX: neque mē Juppiter neque dī omnēs id prohibēbunt, sī volent,
(1052)  AMPHITRUO DUX: quīn sīc faciam utī cōnstituī. pergam in aedīs nūnciam.
(1053y) === Akt V ===
(1053x) == Szene V.i ==
(1053)  BROMIA ANCILLA: Spēs atque opēs vītae meae jacent sepultae in pectore,
(1054)  BROMIA ANCILLA: neque ūllast cōnfīdentia jam in corde, quīn āmīserim;
(1055)  BROMIA ANCILLA: ita mihi videntur omnia, mare terrā caelum, cōnsequī,
(1056)  BROMIA ANCILLA: jam ut opprimar, ut ēnicer. mē miseram, quid agam nesciō.
(1057)  BROMIA ANCILLA: ita tanta mīra in aedibus sunt facta. vae miserae mihi,
(1058)  BROMIA ANCILLA: animō malēst, aquam velim. corrupta sum atque absūmpta sum.
(1059)  BROMIA ANCILLA: caput dolet, neque audiō, nec oculīs prōspiciō satis,
(1060)  BROMIA ANCILLA: nec mē miserior fēmina est neque ūlla videātur magis.
(1061)  BROMIA ANCILLA: ita erae meae hodiē contigit. nam ubi parturit, deōs invocat,
(1062)  BROMIA ANCILLA: strepitus, crepitus, sonitus, tonitrus: ut subitō, ut prope, ut validē tonuit!
(1063)  BROMIA ANCILLA: ubi quisque īnstiterat, concidit crepitū. ibi nescioquis maxima
(1064)  BROMIA ANCILLA: vōce exclāmat: ‘Alcumēna, adest auxilium, nē timē:
(1065)  BROMIA ANCILLA: et tibi et tuīs propitius caelī cultor advenit.
(1066)  BROMIA ANCILLA: exsurgite’ inquit ‘quī terrōre meō occīdistis prae metū.’
(1067)  BROMIA ANCILLA: ut jacuī, exsurgō. ārdēre cēnsuī aedīs, ita tum cōnfulgēbant.
(1068)  BROMIA ANCILLA: ibi mē inclāmat Alcumēna; jam ea rēs mē horrōre afficit,
(1069)  BROMIA ANCILLA: erilis praevertit metus: accurrō, ut scīscam quid velit.
(1070)  BROMIA ANCILLA: atque illam geminōs fīliōs puerōs peperisse cōnspicor;
(1071)  BROMIA ANCILLA: neque nostrum quisquam sēnsimus, cum peperit, neque prōvīdimus.
(1072)  BROMIA ANCILLA: sed quid hoc? quis hic est senex, quī ante aedīs nostrās sīc jacet?
(1073)  BROMIA ANCILLA: numnam hunc percussit Juppiter?
(1074)  BROMIA ANCILLA: crēdō edepol, nam, prō Juppiter, sepultust quasi sit mortuus.
(1075)  BROMIA ANCILLA: ībō et cognōscam, quisquis est. Amphitruō hic quidem est erus meus.
(1076)  BROMIA ANCILLA: Amphitruō. Periī. Surge. Interiī. Cedo manum. Quis mē tenet?
(1077)  BROMIA ANCILLA: Tua Bromia ancilla. Totus timeō, ita mēd increpuit Juppiter.
(1078)  AMPHITRUO DUX: nec secus est, quasi sī ab Ācherunte veniam. sed quid tū forās
(1079)  AMPHITRUO DUX: ēgressa ēs? Eadem nōs formīdō timidās terrōre impulit
(1080)  BROMIA ANCILLA: in aedibus, tū ubi habitās. nimia mīra vīdī. vae mihi,
(1081)  BROMIA ANCILLA: Amphitruō, ita mihi animus etiam nunc abest. Agedum expedī:
(1082)  AMPHITRUO DUX: scīn mē tuum esse erum Amphitruōnem? Sciō. Vidē etiam nunc. Sciō.
(1083)  AMPHITRUO DUX: Haec sōla sānam mentem gestat meōrum familiārium.
(1084)  BROMIA ANCILLA: Immō omnēs sānī sunt profectō. At mē uxor īnsānum facit
(1085)  AMPHITRUO DUX: suīs foedīs factīs. At ego faciam, tū idem ut aliter praedicēs,
(1086)  BROMIA ANCILLA: Amphitruō, piam et pudīcam esse tuam uxōrem ut sciās.
(1087)  BROMIA ANCILLA: dē eā rē signa atque argūmenta paucīs verbīs ēloquar.
(1088)  BROMIA ANCILLA: omnium prīmum: Alcumēna geminōs peperit fīliōs.
(1089)  AMPHITRUO DUX: Ain tū, geminōs? Geminōs. Dī mē servant. Sine mē dīcere,
(1090)  BROMIA ANCILLA: ut sciās tibi tuaeque uxōrī deōs esse omnīs propitiōs.
(1091)  AMPHITRUO DUX: Loquere. Postquam parturīre hodiē uxor occēpit tua,
(1092)  BROMIA ANCILLA: ubi uterō exortī dolōrēs, ut solent puerperae
(1093)  BROMIA ANCILLA: invocat deōs immortālīs, ut sibi auxilium ferant,
(1094)  BROMIA ANCILLA: manibus pūrīs, capite opertō. ibi continuō contonat
(1095)  BROMIA ANCILLA: sonitū maxumō; aedīs prīmō ruere rēbāmur tuās.
(1096)  BROMIA ANCILLA: aedēs tōtae cōnfulgēbant tuae, quasi essent aureae.
(1097)  AMPHITRUO DUX: Quaesō absolvitō hinc mē extemplō, quandō satis dēlūserīs.
(1098)  AMPHITRUO DUX: quid fit deinde? Dum haec aguntur, intereā uxōrem tuam
(1099)  BROMIA ANCILLA: neque gementem neque plōrantem nostrum quisquam audīvimus;
(1100)  BROMIA ANCILLA: ita profectō sine dolōre peperit. Jam istūc gaudeō,
(1101)  AMPHITRUO DUX: utut mē ergā merita est. Mitte istaec atque haec quae dīcam accipe.
(1102)  BROMIA ANCILLA: postquam peperit, puerōs lavere jussit nōs. occēpimus.
(1103)  BROMIA ANCILLA: sed puer ille quem ego lāvī, ut magnust et multum valet!
(1104)  BROMIA ANCILLA: neque eum quisquam colligāre quīvit incūnābulīs.
(1105)  AMPHITRUO DUX: Nimia mīra memorās; sī istaec vēra sunt, dīvīnitus
(1106)  AMPHITRUO DUX: nōn metuō quīn meae uxōrī lātae suppetiae sient.
(1107)  BROMIA ANCILLA: Magis jam faxō mīra dīcēs. postquam in cūnās conditust,
(1108)  BROMIA ANCILLA: dēvolant anguēs jubātae deorsum in impluvium duo
(1109)  BROMIA ANCILLA: maximae: continuō extollunt ambō capita. Ei mihi.
(1110)  BROMIA ANCILLA: Nē pavē. sed anguēs oculīs omnīs circumvīsere.
(1111)  BROMIA ANCILLA: postquam puerōs cōnspicātae, pergunt ad cūnās citae.
(1112)  BROMIA ANCILLA: ego cūnās recessim rūrsum versum trahere et dūcere,
(1113)  BROMIA ANCILLA: metuēns puerīs, mihi formīdāns; tantōque anguēs ācrius
(1114)  BROMIA ANCILLA: persequī. postquam cōnspexit anguīs ille alter puer,
(1115)  BROMIA ANCILLA: citus ē cūnīs exsilit, facit rēctā in anguīs impetum:
(1116)  BROMIA ANCILLA: alteram alterā prehendit eās manū pernīciter.
(1117)  AMPHITRUO DUX: Mīra memorās, nimis formīdolōsum facinus praedicās;
(1118)  AMPHITRUO DUX: nam mihi horror membra miserō percipit dictīs tuīs.
(1119)  AMPHITRUO DUX: quid fit deinde? porrō loquere. Puer ambō anguīs ēnicat.
(1120)  BROMIA ANCILLA: dum haec aguntur, vōce clārā exclāmat uxōrem tuam...
(1121)  AMPHITRUO DUX: Quis homo? Summus imperātor dīvum atque hominum Juppiter.
(1122)  BROMIA ANCILLA: is sē dīxit cum Alcumēnā clam cōnsuētum cubitibus,
(1123)  BROMIA ANCILLA: eumque fīlium suum esse quī illās anguīs vīcerit;
(1124)  BROMIA ANCILLA: alterum tuum esse dīxit puerum. Pol mē hau paenitet,
(1125)  AMPHITRUO DUX: sī licet bonī dīmidium mihi dīvidere cum Jove.
(1126)  AMPHITRUO DUX: abi domum, jube vāsa pūra āctūtum adōrnārī mihi,
(1127)  AMPHITRUO DUX: ut Jovis suprēmī multīs hostiīs pācem expetam.
(1128)  AMPHITRUO DUX: ego Tēresiam conjectōrem advocābō et cōnsulam
(1129)  AMPHITRUO DUX: quid faciendum cēnseat; simul hanc rem ut facta est ēloquar.
(1130)  AMPHITRUO DUX: sed quid hoc? quam validē tonuit. dī, obsecrō vestram fidem.
(1131x) == Szene V.ii ==
(1131)  IUPPITER DEUS: Bonō animō ēs, assum auxiliō, Amphitruō, tibi et tuīs:
(1132)  IUPPITER DEUS: nihil est quod timeās. hariolōs, haruspicēs
(1133)  IUPPITER DEUS: mitte omnīs; quae futūra et quae facta ēloquar,
(1134)  IUPPITER DEUS: multō adeō melius quam illī, cum sum Juppiter.
(1135)  IUPPITER DEUS: prīmum omnium Alcumēnae ūsūram corporis
(1136)  IUPPITER DEUS: cēpī, et concubitū gravidam fēcī fīliō.
(1137)  IUPPITER DEUS: tū gravidam item fēcistī, cum in exercitum
(1138)  IUPPITER DEUS: prōfectu's: ūnō partū duōs peperit simul.
(1139)  IUPPITER DEUS: eōrum alter, nostrō quī est susceptus sēmine,
(1140)  IUPPITER DEUS: suīs factīs tē immortālī afficiet glōriā.
(1141)  IUPPITER DEUS: tū cum Alcumēnā uxōre antīquam in grātiam
(1142)  IUPPITER DEUS: redī: hau prōmeruit quam ob rem vitiō verterēs;
(1143)  IUPPITER DEUS: meā vī subāctast facere. ego in caelum migrō.
(1144x) == Szene V.iii ==
(1144)  AMPHITRUO DUX: Faciam ita ut jubēs et tē ōrō, prōmissa ut servēs tua.
(1145)  AMPHITRUO DUX: ībō ad uxōrem intrō, missum faciō Tēresiam senem.
(1146)  AMPHITRUO DUX: nunc spectātōrēs Jovis summī causā clārē Plaudite
