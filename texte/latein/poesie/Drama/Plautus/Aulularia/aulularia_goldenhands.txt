(-23x) == Argumentum I ==
(-23)  LAR FAMILIARIS PROLOGUS: Senex avārus vix sibi crēdēns Eucliō
(-22)  LAR FAMILIARIS PROLOGUS: domī suae dēfossam multīs cum opibus
(-21)  LAR FAMILIARIS PROLOGUS: aulam invenit, rūrsumque penitus conditam
(-20)  LAR FAMILIARIS PROLOGUS: exsanguis āmēns servat. ejus fīliam
(-19)  LAR FAMILIARIS PROLOGUS: Lycōnidēs vitiārat. intereā senex
(-18)  LAR FAMILIARIS PROLOGUS: Megadōrus ā sorōre suāsus dūcere
(-17)  LAR FAMILIARIS PROLOGUS: uxōrem avārī gnātam dēposcit sibi.
(-16)  LAR FAMILIARIS PROLOGUS: dūrus senex vix prōmittit, atque aulae timēns
(-15)  LAR FAMILIARIS PROLOGUS: domō sublātam variīs abstrūdit locīs.
(-14)  LAR FAMILIARIS PROLOGUS: īnsidiās servus facit hujus Lycōnidis
(-13)  LAR FAMILIARIS PROLOGUS: quī virginem vitiārat; atque ipse obsecrat
(-12)  LAR FAMILIARIS PROLOGUS: avunculum Megadōrum sibimet cēdere
(-11)  LAR FAMILIARIS PROLOGUS: uxōrem amantī. per dolum mox Eucliō
(-10)  LAR FAMILIARIS PROLOGUS: cum perdidisset aulam, īnspērātō invenit
(-9)  LAR FAMILIARIS PROLOGUS: laetusque nātam collocat Lycōnidī.
(-8x) == Argumentum Ii ==
(-8)  LAR FAMILIARIS PROLOGUS: Aulam repertam aurī plēnam Eucliō
(-7)  LAR FAMILIARIS PROLOGUS: Vī summā servat, miserīs affectus modīs.
(-6)  LAR FAMILIARIS PROLOGUS: Lycōnidēs istīus vitiat fīliam.
(-5)  LAR FAMILIARIS PROLOGUS: Vult hanc Megadōrus indōtātam dūcere,
(-4)  LAR FAMILIARIS PROLOGUS: Libēnsque ut faciat dat coquōs cum obsōniō.
(-3)  LAR FAMILIARIS PROLOGUS: Aurō formīdat Eucliō, abstrūdit forīs.
(-2)  LAR FAMILIARIS PROLOGUS: Rē omnī īnspectā compressōris servolus
(-1)  LAR FAMILIARIS PROLOGUS: Id surpit. illic Eucliōnī rem refert.
(0)  LAR FAMILIARIS PROLOGUS: Ab eō dōnātur aurō, uxōre et fīliō.
(1x) === Prolog ===
(1)  LAR FAMILIARIS PROLOGUS: Nē quis mīrētur quī sim, paucīs ēloquar.
(2)  LAR FAMILIARIS PROLOGUS: ego Lār sum familiāris ex hāc familiā
(3)  LAR FAMILIARIS PROLOGUS: unde exeuntem mē aspexistis. hanc domum
(4)  LAR FAMILIARIS PROLOGUS: jam multōs annōs est cum possideō et colō
(5)  LAR FAMILIARIS PROLOGUS: patrīque avōque jam hujus quī nunc hīc habet.
(6)  LAR FAMILIARIS PROLOGUS: sed mi avus hujus obsecrāns concrēdidit
(7)  LAR FAMILIARIS PROLOGUS: thēnsaurum aurī clam omnīs: in mediō focō
(8)  LAR FAMILIARIS PROLOGUS: dēfōdit, venerāns me ut id servārem sibi.
(9)  LAR FAMILIARIS PROLOGUS: is quoniam moritur (ita avidō ingeniō fuit)
(10)  LAR FAMILIARIS PROLOGUS: numquam indicāre id fīliō voluit suō,
(11)  LAR FAMILIARIS PROLOGUS: inopemque optāvit potius eum relinquere,
(12)  LAR FAMILIARIS PROLOGUS: quam eum thēnsaurum commōnstrāret fīliō;
(13)  LAR FAMILIARIS PROLOGUS: agrī relīquit ēī nōn magnum modum,
(14)  LAR FAMILIARIS PROLOGUS: quō cum labōre magnō et miserē vīveret.
(15)  LAR FAMILIARIS PROLOGUS: ubi is obiit mortem quī mihi id aurum crēdidit,
(16)  LAR FAMILIARIS PROLOGUS: coepī observāre, ecquī majōrem fīlius
(17)  LAR FAMILIARIS PROLOGUS: mihi honōrem habēret quam ejus habuisset pater.
(18)  LAR FAMILIARIS PROLOGUS: atque ille vērō minus minusque impendiō
(19)  LAR FAMILIARIS PROLOGUS: cūrāre minusque mē impertīre honōribus.
(20)  LAR FAMILIARIS PROLOGUS: item ā mē contrā factum est, nam item obiit diem.
(21)  LAR FAMILIARIS PROLOGUS: is ex sē hunc relīquit quī hīc nunc habitat fīlium
(22)  LAR FAMILIARIS PROLOGUS: pariter mōrātum ut pater avusque hujus fuit.
(23)  LAR FAMILIARIS PROLOGUS: huic fīlia ūna est. ea mihī cottīdiē
(24)  LAR FAMILIARIS PROLOGUS: aut tūre aut vīnō aut aliquī semper supplicat,
(25)  LAR FAMILIARIS PROLOGUS: dat mihi corōnās. ejus honōris grātiā
(26)  LAR FAMILIARIS PROLOGUS: fēcī, thēnsaurum ut hīc reperīret Eucliō,
(27)  LAR FAMILIARIS PROLOGUS: quō illam facilius nūptum, sī vellet, daret.
(28)  LAR FAMILIARIS PROLOGUS: nam compressit eam dē summō adulēscēns locō.
(29)  LAR FAMILIARIS PROLOGUS: is scīt adulēscēns quae sit quam compresserit,
(30)  LAR FAMILIARIS PROLOGUS: illa illum nescit, neque compressam autem pater.
(31)  LAR FAMILIARIS PROLOGUS: eam ego hodiē faciam ut hic senex dē proximō
(32)  LAR FAMILIARIS PROLOGUS: sibi uxōrem poscat. id eā faciam grātiā,
(33)  LAR FAMILIARIS PROLOGUS: quō ille eam facilius dūcat quī compresserat.
(34)  LAR FAMILIARIS PROLOGUS: et hic quī poscet eam sibi uxōrem senex,
(35)  LAR FAMILIARIS PROLOGUS: is adulēscentis illīus est avunculus,
(36)  LAR FAMILIARIS PROLOGUS: quī illam stuprāvit noctū, Cereris vigiliīs.
(37)  LAR FAMILIARIS PROLOGUS: sed hic senex jam clāmat intus ut solet.
(38)  LAR FAMILIARIS PROLOGUS: anum forās extrūdit, nē sit cōnscia.
(39)  LAR FAMILIARIS PROLOGUS: crēdō aurum īnspicere vult, nē surruptum siet.
(40y) === Akt I ===
(40x) == Szene I.i ==
(40)  EUCLIO SENEX: Exī, inquam. age exī. exeundum hercle tibi hinc est forās,
(41)  EUCLIO SENEX: circumspectātrīx cum oculīs ēmissīciīs.
(42)  STAPHYLA ANUS: Nam cūr mē miseram verberās? Ut misera sīs
(43)  EUCLIO SENEX: atque ut tē dignam mala malam aetātem exigās.
(44)  STAPHYLA ANUS: Nam quā mē nunc causā extrūsistī ex aedibus?
(45)  EUCLIO SENEX: Tibi ego ratiōnem reddam, stimulōrum seges?
(46)  EUCLIO SENEX: illūc regredere ab ōstiō. illūc sīs vidē,
(47)  EUCLIO SENEX: ut incēdit. at scīn quō modō tibi rēs sē habet?
(48)  EUCLIO SENEX: sī hercle hodiē fustem cēperō aut stimulum in manum,
(49)  EUCLIO SENEX: testūdineum istum tibi ego grandībō gradum.
(50)  STAPHYLA ANUS: Utinam mē dīvī adaxint ad suspendium
(51)  STAPHYLA ANUS: potius quidem quam hōc pactō apud tē serviam.
(52)  EUCLIO SENEX: At ut scelesta sōla sēcum murmurat.
(53)  EUCLIO SENEX: oculōs hercle ego istōs, improba, effodiam tibi,
(54)  EUCLIO SENEX: nē mē observāre possīs quid rērum geram.
(55)  EUCLIO SENEX: abscēde etiam nunc, etiam nunc, etiam, ohē,
(56)  EUCLIO SENEX: istīc astātō. sī hercle tū ex istōc locō
(57)  EUCLIO SENEX: digitum trānsversum aut unguem lātum excesserīs
(58)  EUCLIO SENEX: aut sī respexis, dōnicum ego tē jusserō,
(59)  EUCLIO SENEX: continuō hercle ego tē dēdam discipulam crucī.
(60)  EUCLIO SENEX: scelestiōrem mē hāc anū certō sciō
(61)  EUCLIO SENEX: vīdisse numquam, nimisque ego hanc metuō male,
(62)  EUCLIO SENEX: nē mī ex īnsidiīs verba imprūdentī duit
(63)  EUCLIO SENEX: neu persentīscat aurum ubi est absconditum,
(64)  EUCLIO SENEX: quae in occipitiō quoque habet oculōs pessima.
(65)  EUCLIO SENEX: nunc ībō ut vīsam estne ita aurum ut condidī,
(66)  EUCLIO SENEX: quod mē sollicitat plūrimīs miserum modīs.
(67)  STAPHYLA ANUS: Noenum mēcastor quid ego erō dīcam meō
(68)  STAPHYLA ANUS: malae reī ēvēnisse quamve īnsāniam,
(69)  STAPHYLA ANUS: queō comminīscī; ita mē miseram ad hunc modum
(70)  STAPHYLA ANUS: deciēns diē ūnō saepe extrūdit aedibus.
(71)  STAPHYLA ANUS: nescio pol quae illunc hominem intemperiae tenent:
(72)  STAPHYLA ANUS: pervigilat noctēs tōtās, tum autem interdiūs
(73)  STAPHYLA ANUS: quasi claudus sūtor domi sedet tōtōs diēs.
(74)  STAPHYLA ANUS: neque jam quō pactō cēlem erīlis fīliae
(75)  STAPHYLA ANUS: probrum, propinqua partitūdō cui appetit,
(76)  STAPHYLA ANUS: queō comminīscī; neque quicquam meliust mihi,
(77)  STAPHYLA ANUS: ut opīnor, quam ex mē ut ūnam faciam litteram
(78)  STAPHYLA ANUS: longam, meum laqueō collum quandō obstrīnxerō.
(79x) == Szene I.ii ==
(79)  EUCLIO SENEX: Nunc dēfaecātō dēmum animō ēgredior domō,
(80)  EUCLIO SENEX: postquam perspexī salva esse intus omnia.
(81)  EUCLIO SENEX: redi nūnciam intrō atque intus servā. Quippinī?
(82)  STAPHYLA ANUS: ego intus servem? an nē quis aedīs auferat?
(83)  STAPHYLA ANUS: nam hīc apud nōs nihil est aliud quaestī fūribus,
(84)  STAPHYLA ANUS: ita ināniīs sunt opplētae atque arāneīs.
(85)  EUCLIO SENEX: Mīrum quīn tuā mē causā faciat Juppiter
(86)  EUCLIO SENEX: Philippum rēgem aut Dārēum, trivenēfica.
(87)  EUCLIO SENEX: arāneās mihi ego illās servārī volō.
(88)  EUCLIO SENEX: pauper sum; fateor, patior; quod dī dant ferō.
(89)  EUCLIO SENEX: abī intrō, occlūde jānuam. jam ego hīc erō.
(90)  EUCLIO SENEX: cave quemquam aliēnum in aedīs intrō mīserīs.
(91)  EUCLIO SENEX: quod quispiam ignem quaerat, exstinguī volō,
(92)  EUCLIO SENEX: nē causae quid sit quod tē quisquam quaeritet.
(93)  EUCLIO SENEX: nam sī ignis vīvet, tu exstinguēre extempulō.
(94)  EUCLIO SENEX: tum aquam aufūgisse dīcitō, sī quis petet.
(95)  EUCLIO SENEX: cultrum, secūrim, pistillum, mortārium,
(96)  EUCLIO SENEX: quae ūtenda vāsa semper vīcīnī rogant,
(97)  EUCLIO SENEX: furēs vēnisse atque abstulisse dīcitō.
(98)  EUCLIO SENEX: profectō in aedīs meās mē absente nēminem
(99)  EUCLIO SENEX: volō intrō mittī. atque etiam hoc praedīcō tibi,
(100)  EUCLIO SENEX: sī Bona Fortūna veniat, nē intrō mīserīs.
(101)  STAPHYLA ANUS: Pol ea ipsa crēdō nē intrō mittātur cavet,
(102)  STAPHYLA ANUS: nam ad aedīs nostrās nusquam adit, quāquam prope.
(103)  EUCLIO SENEX: Tacē atque abī intrō. Taceō atque abeō. Occlūde sīs
(104)  EUCLIO SENEX: forēs ambōbus pessulīs. jam ego hīc erō.
(105)  EUCLIO SENEX: discrucior animī, quia ab domō abeundum est mihi.
(106)  EUCLIO SENEX: nimis hercle invītus abeō. sed quid agam sciō.
(107)  EUCLIO SENEX: nam noster nostrae quī est magister cūriae
(108)  EUCLIO SENEX: dīvidere argentī dīxit nummōs in virōs;
(109)  EUCLIO SENEX: id sī relinquō ac nōn petō, omnēs īlicō
(110)  EUCLIO SENEX: mē suspicentur, crēdō, habēre aurum domī.
(111)  EUCLIO SENEX: nam vērī simile nōn est hominem pauperem
(112)  EUCLIO SENEX: pauxillum parvī facere quīn nummum petat.
(113)  EUCLIO SENEX: nam nunc cum cēlō sēdulō omnīs, nē sciant,
(114)  EUCLIO SENEX: omnēs videntur scīre et mē benignius
(115)  EUCLIO SENEX: omnēs salūtant quam salūtābant prius;
(116)  EUCLIO SENEX: adeunt, cōnsistunt, cōpulantur dexterās,
(117)  EUCLIO SENEX: rogitant mē ut valeam, quid agam, quid rērum geram.
(118)  EUCLIO SENEX: nunc quō profectus sum ībō; postideā domum
(119)  EUCLIO SENEX: mē rūrsum quantum poterō tantum recipiam.
(120y) === Akt II ===
(120x) == Szene Ii.i ==
(120)  EUNOMIA MATRONA: Velim tē arbitrārī mē haec verba, frāter,
(121)  EUNOMIA MATRONA: meāī fidēī tuāīque rēī
(122)  EUNOMIA MATRONA: causā facere, ut aequum est germānam sorōrem.
(123)  EUNOMIA MATRONA: quamquam hau falsa sum nōs odiōsās habērī;
(124)  EUNOMIA MATRONA: nam multum loquācēs meritō omnēs habēmur,
(125)  EUNOMIA MATRONA: nec mūtam profectō repertam ūllam esse
(126)  EUNOMIA MATRONA: aut hodiē dīcunt mulierem aut ūllō in saeclō.
(127)  EUNOMIA MATRONA: vērum hoc, frāter, ūnum tamen cōgitātō,
(128)  EUNOMIA MATRONA: tibī proximam mē mihīque esse item tē;
(129)  EUNOMIA MATRONA: ita aequum est quod in rem esse utrīque arbitrēmur
(130)  EUNOMIA MATRONA: et mī tē et tibī mē cōnsulere et monēre;
(131)  EUNOMIA MATRONA: neque occultum id habērī neque per metum mussārī,
(132)  EUNOMIA MATRONA: quīn participem pariter egō tē et tū mē ut faciās.
(133)  EUNOMIA MATRONA: eō nunc ego sēcrētō tēd hūc forās sēdūxī,
(134)  EUNOMIA MATRONA: ut tuam rem ego tēcum hīc loquerer familiārem.
(135)  MEGADORUS SENEX: Dā mī, optuma fēmina, manum.
(136)  EUNOMIA MATRONA: Ubi ea est? quis eā est nam optima?
(137)  MEGADORUS SENEX: Tū. Tūne aīs? Sī negas, negō.
(138)  EUNOMIA MATRONA: Decet tē quidem vēra prōloquī;
(139)  EUNOMIA MATRONA: nam optuma nūlla potest ēligī:
(140)  EUNOMIA MATRONA: alia aliā pejor, frāter, est. Idem ego arbitror,
(141)  MEGADORUS SENEX: nec tibi adversārī certum est dē istāc rē umquam, soror.
(142)  EUNOMIA MATRONA: Dā mihi operam amābō. Tuast, ūtere atque
(143)  MEGADORUS SENEX: imperā, sī quid vīs.
(144)  EUNOMIA MATRONA: Id quod in rem tuam optumum esse arbitror,
(145)  EUNOMIA MATRONA: tēd id monitum adventō.
(146)  MEGADORUS SENEX: Soror, mōre tuō facis. Facta volō.
(147)  MEGADORUS SENEX: Quid est id, soror? Quod tibī sempiternum
(148)  EUNOMIA MATRONA: salūtāre sit: līberīs prōcreandīs,
(149)  EUNOMIA MATRONA: ita dī faxint, volo tē uxōrem
(150)  EUNOMIA MATRONA: domum dūcere. Ei occidi. Quid ita?
(151)  MEGADORUS SENEX: Quia mihi miserō cerebrum excutiunt
(152)  MEGADORUS SENEX: tua dicta, soror: lapidēs loqueris.
(153)  EUNOMIA MATRONA: Heia, hoc face quod tē jubet soror. Sī lubeat, faciam.
(154)  EUNOMIA MATRONA: In rem hoc tuam est. Ut quidem ēmoriar prius quam dūcam.
(155)  MEGADORUS SENEX: sed hīs lēgibus sī quam dare vīs dūcam:
(156)  MEGADORUS SENEX: quae crās veniat, perendiē forās ferātur;
(157)  MEGADORUS SENEX: hīs lēgibus quam dare vīs? cedo: nūptias adōrnā.
(158)  EUNOMIA MATRONA: Cum maximā possum tibī, frāter, dare dōte;
(159)  EUNOMIA MATRONA: sed est grandior nātū: media est mulieris aetās.
(160)  EUNOMIA MATRONA: eam sī jubēs, frāter, tibī mē poscere, poscam.
(161)  MEGADORUS SENEX: Num nōn vīs mē interrogāre tē? Immō, sī quid vīs, rogā.
(162)  MEGADORUS SENEX: Post mediam aetātem quī mediā dūcit uxōrem domum,
(163)  MEGADORUS SENEX: sī eam senex anum praegnātem fortuītō fēcerit,
(164)  MEGADORUS SENEX: quid dubitās, quīn sit parātum nōmen puerō Postumus?
(165)  MEGADORUS SENEX: nunc ego istum, soror, labōrem dēmam et dēminuam tibi.
(166)  MEGADORUS SENEX: ego virtūte deum et majōrum nostrum dīves sum satis.
(167)  MEGADORUS SENEX: istās magnās factiōnēs, animōs, dōtēs dapsilīs,
(168)  MEGADORUS SENEX: clāmōrēs, imperia, eburāta vehicla, pallās, purpuram,
(169)  MEGADORUS SENEX: nīl moror quae in servitūtem sūmptibus redigunt virōs.
(170)  EUNOMIA MATRONA: Dīc mihi, quaesō, quis ea est, quam vīs dūcere uxōrem? Ēloquar.
(171)  MEGADORUS SENEX: nōstīn hunc senem Eucliōnem ex proximō pauperculum?
(172)  EUNOMIA MATRONA: Nōvī, hominem hau malum mēcastor. Ejus cupiō fīliam
(173)  MEGADORUS SENEX: virginem mihi dēspondērī. verba nē faciās, soror.
(174)  MEGADORUS SENEX: scio quid dictūra ēs: hanc esse pauperem. haec pauper placet.
(175)  EUNOMIA MATRONA: Dī bene vertant. Idem ego spērō. Quid mē? num quid vīs? Valē.
(176)  EUNOMIA MATRONA: Et tū, frāter. Ego conveniam Eucliōnem, sī domī est.
(177)  MEGADORUS SENEX: sed eccum videō. nesciō unde sēsē homō recipit domum.
(178x) == Szene Ii.ii ==
(178)  EUCLIO SENEX: Praesāgībat mī animus frūstrā mē īre, cum exībam domō;
(179)  EUCLIO SENEX: itaque abībam invītus; nam neque quisquam cūriālium
(180)  EUCLIO SENEX: vēnit neque magister quem dīvidere argentum oportuit.
(181)  EUCLIO SENEX: nunc domum properāre properō, nam egomet sum hīc, animus domī est.
(182)  MEGADORUS SENEX: Salvus atque fortūnātus, Eucliō, semper siēs.
(183)  EUCLIO SENEX: Dī tē ament, Megadōre. Quid tū? rēctēn atque ut vīs valēs?
(184)  EUCLIO SENEX: Nōn temerārium est, ubi dīves blandē appellat pauperem.
(185)  EUCLIO SENEX: jam illic homō aurum scit mē habēre, eō mē salūtat blandius.
(186)  MEGADORUS SENEX: Ain tū tē valēre? Pol ego hau perbene ā pecūniā.
(187)  MEGADORUS SENEX: Pol sī est animus aequus tibi, sat habēs quī bene vītam colās.
(188)  EUCLIO SENEX: Anus hercle huic indicium fēcit dē aurō, perspicuē palam est,
(189)  EUCLIO SENEX: cui ego jam linguam praecīdam atque oculōs effodiam domī.
(190)  MEGADORUS SENEX: Quid tū sōlus tēcum loquere? Meam pauperiem conqueror.
(191)  EUCLIO SENEX: virginem habeō grandem, dōte cassam atque illocābilem,
(192)  EUCLIO SENEX: neque eam queō locāre cuiquam. Tace, bonum habē animum, Eucliō.
(193)  MEGADORUS SENEX: dabitur, adjuvābere ā mē. dīc, sī quid opust, imperā.
(194)  EUCLIO SENEX: Nunc petit, cum pollicētur; inhiat aurum ut dēvoret.
(195)  EUCLIO SENEX: alterā manū fert lapidem, pānem ostentat alterā.
(196)  EUCLIO SENEX: nēminī crēdō quī largē blandust dīves pauperī:
(197)  EUCLIO SENEX: ubi manum inicit benignē, ibi onerat aliquam zāmiam.
(198)  EUCLIO SENEX: ego istōs nōvī polypōs, qui ubi quidquid tetigērunt tenent.
(199)  MEGADORUS SENEX: Dā mī operam parumper. paucīs, Eucliō, est quod tē volō
(200)  MEGADORUS SENEX: dē commūnī rē appellāre mea et tuā. Ei miserō mihi,
(201)  EUCLIO SENEX: aurum mī intus harpagātum est. nunc hic eam rem vult, sciō,
(202)  EUCLIO SENEX: mēcum adīre ad pactiōnem. vērum intervīsam domum.
(203)  MEGADORUS SENEX: Quo abīs? Jam revertar ad tē: nam est quod invīsam domum.
(204)  MEGADORUS SENEX: Crēdō edepol, ubi mentiōnem ego fēcerō dē fīliā,
(205)  MEGADORUS SENEX: mī ut dēspondeat, sēsē ā mē dērīdērī rēbitur;
(206)  MEGADORUS SENEX: neque illō quisquam est alter hodiē ex paupertāte parcior.
(207)  EUCLIO SENEX: Dī mē servant, salva rēs est. salvum est sī quid nōn perit.
(208)  EUCLIO SENEX: nimis malē timuī. prius quam intrō rediī, exanimātus fuī.
(209)  EUCLIO SENEX: redeō ad tē, Megadōre, sī quid mē vīs. Habeō grātiam.
(210)  MEGADORUS SENEX: quaesō, quod tē percontābor, nē id tē pigeat prōloquī.
(211)  EUCLIO SENEX: Dum quidem nē quid percontēris quod nōn lubeat prōloquī.
(212)  MEGADORUS SENEX: Dīc mihi, quālī mē arbitrāre genere prōgnātum? Bonō.
(213)  MEGADORUS SENEX: Quid fidē? Bonā. Quid factīs? Neque malīs neque improbīs.
(214)  MEGADORUS SENEX: Aetātem meam scīs? Sciō esse grandem, item ut pecūniam.
(215)  MEGADORUS SENEX: Certē edepol equidem tē cīvem sine malā omnī malitiā
(216)  MEGADORUS SENEX: semper sum arbitrātus et nunc arbitrōr. Aurum huic olet.
(217)  EUCLIO SENEX: quid nunc mē vīs? Quoniam tū mē et ego tē quālis sīs sciō,
(218)  MEGADORUS SENEX: quae rēs rēctē vertat mihique tibique tuaeque fīliae,
(219)  MEGADORUS SENEX: fīliam tuam mī uxōrem poscō. prōmitte hoc fore.
(220)  EUCLIO SENEX: Heia, Megadōre, hau decōrum facinus tuīs factīs facis,
(221)  EUCLIO SENEX: ut inopem atque innoxium abs tē atque abs tuīs mē irrīdeās.
(222)  EUCLIO SENEX: nam dē tē neque rē neque verbīs meruī ut facerēs quod facis.
(223)  MEGADORUS SENEX: Neque edepol ego tē dērīsum veniō neque dērīdeō,
(224)  MEGADORUS SENEX: neque dignum arbitror. Cūr igitur poscis meam gnātam tibi?
(225)  MEGADORUS SENEX: Ut propter mē tibi sit melius mihique propter te et tuōs.
(226)  EUCLIO SENEX: Venit hoc mihi, Megadōre, in mentem, tēd esse hominem dīvitem,
(227)  EUCLIO SENEX: factiōsum, mē autem esse hominem pauperum pauperrimum;
(228)  EUCLIO SENEX: nunc sī fīliam locassim meam tibi, in mentem venit
(229)  EUCLIO SENEX: tē bovem esse et mē esse asellum: ubi tēcum conjūnctus siem,
(230)  EUCLIO SENEX: ubi onus nequeam ferre pariter, jaceam ego asinus in lutō,
(231)  EUCLIO SENEX: tū mē bōs magis hau respiciās, gnātus quasi numquam siem.
(232)  EUCLIO SENEX: et tē ūtār inīquiōre et meus mē ōrdō irrīdeat,
(233)  EUCLIO SENEX: neutrubi habeam stabile stabulum, sī quid dīvertī fuat:
(234)  EUCLIO SENEX: asinī mē mordicibus scindant, boves incursent cornibus.
(235)  EUCLIO SENEX: hoc magnum est perīclum, ab asinīs ad bovēs trānscendere.
(236)  MEGADORUS SENEX: Quam ad probōs propinquitāte proximē tē adjūnxerīs,
(237)  MEGADORUS SENEX: tam optumum est. tū condiciōnem hanc accipe, auscultā mihi,
(238)  MEGADORUS SENEX: atque eam dēspondē mī. At nihil est dōtis quod dem. Nē duās.
(239)  MEGADORUS SENEX: dum modō mōrāta rēctē veniat, dōtāta est satis.
(240)  EUCLIO SENEX: Eō dīcō, nē mē thēnsaurōs repperisse cēnseās.
(241)  MEGADORUS SENEX: Nōvī, nē doceās. dēspondē. Fīat. sed prō Juppiter,
(242)  EUCLIO SENEX: num ego disperiī? Quid tibi est? Quid crepuit quasi ferrum modō?
(243)  MEGADORUS SENEX: Hīc apud mē hortum cōnfodere jussī. sed ubi hic est homō?
(244)  MEGADORUS SENEX: abiit neque mē certiōrem fēcit. fastīdit meī,
(246)  MEGADORUS SENEX: quia videt mē suam amīcitiam velle: mōre hominum facit;
(247)  MEGADORUS SENEX: nam sī opulentus it petītum pauperiōris grātiam,
(248)  MEGADORUS SENEX: pauper metuit congredīrī, per metum male rem gerit.
(249)  MEGADORUS SENEX: īdem, quandō occāsiō illaec periit, post sērō cupit.
(250)  EUCLIO SENEX: Sī hercle ego tē nōn ēlinguandam dederō usque ab rādīcibus,
(251)  EUCLIO SENEX: imperō auctorque ‹ego› sum, ut tū mē cuivīs castrandum locēs.
(252)  MEGADORUS SENEX: Videō hercle ego tē mē arbitrārī, Eucliō, hominem idōneum,
(253)  MEGADORUS SENEX: quem senectā aetāte lūdōs faciās, hau meritō meō.
(254)  EUCLIO SENEX: Neque edepol, Megadōre, faciō, neque, sī cupiam, cōpia est.
(255)  MEGADORUS SENEX: Quid nunc? etiam mihi dēspondēs fīliam? Illīs lēgibus,
(256)  EUCLIO SENEX: cum illā dōte quam tibi dīxī. Spondēn ergō? Spondeō.
(257)  MEGADORUS SENEX: Dī bene vertant. Ita dī faxint. illud facitō ut meminerīs,
(258)  EUCLIO SENEX: convēnisse ut nē quid dōtis mea ad tē afferret fīlia.
(259)  MEGADORUS SENEX: Meminī. At scio quō vōs soleātis pactō perplexārier:
(260)  EUCLIO SENEX: pactum nōn pāctum est, nōn pactum pactum est, quod vōbīs libet.
(261)  MEGADORUS SENEX: Nūlla contrōversia mihi tēcum erit. sed nūptiās
(262)  MEGADORUS SENEX: num quae causa est quīn faciāmus hodiē? Immō edepol optima.
(263)  MEGADORUS SENEX: Ībō igitur, parābō. numquid mē vīs? Istūc. ī, valē.
(264)  MEGADORUS SENEX: Heus, Strobīle, sequere properē mē ad macellum strēnuē.
(265)  EUCLIO SENEX: Illic hinc abiit. dī immortālēs, obsecrō, aurum quid valet.
(266)  EUCLIO SENEX: crēdō ego illum jam indaudīsse mī esse thēnsaurum domī.
(267)  EUCLIO SENEX: id inhiāt, eā affīnitātem hanc obstināvit grātiā.
(268x) == Szene Ii.iii ==
(268)  EUCLIO SENEX: ubi tū ēs, quae dēblaterāvistī jam vīcīnīs omnibus,
(269)  EUCLIO SENEX: meae mē fīliae datūrum dōtem? heus, Staphyla, tē vocō.
(270)  EUCLIO SENEX: ecquid audīs? vāscula intus pūrē properā atque ēlue:
(271)  EUCLIO SENEX: fīliam dēspondī ego: hodiē huic nūptum Megadōrō dabō.
(272)  STAPHYLA ANUS: Dī bene vertant. vērum ēcastor nōn potest, subitum est nimis.
(273)  EUCLIO SENEX: Tacē atque abī. cūrāta fac sint cum ā forō redeam domum;
(274)  EUCLIO SENEX: atque aedīs occlūde; jam ego hīc aderō. Quid ego nunc agam?
(275)  STAPHYLA ANUS: nunc nōbīs prope adest exitium, mī atque erīlī fīliae,
(276)  STAPHYLA ANUS: nunc probrum atque partitūdō prope adest ut fīat palam;
(277)  STAPHYLA ANUS: quod cēlātum atque occultātum est usque adhūc, nunc nōn potest.
(278)  STAPHYLA ANUS: ībō intrō, ut erus quae imperāvit facta, cum veniat, sient.
(279)  STAPHYLA ANUS: nam ēcastor malum maerōre metuō nē mixtum bibam.
(280x) == Szene Ii.iv ==
(280)  PYTHODICUS SERVUS: Postquam obsōnāvit erus et condūxit coquōs
(281)  PYTHODICUS SERVUS: tībīcināsque hāsce apud forum, ēdīxit mihi
(282)  PYTHODICUS SERVUS: ut dispertīrem obsōnium hīc bifāriam.
(283)  ANTHRAX COCUS: Mequidem hercle, dīcam prōpalam, nōn dīvidēs;
(284)  ANTHRAX COCUS: sī quō tū tōtum mē īre vīs, operam dabō.
(285)  CONGRIO COCUS: Bellum et pudīcum vērō prōstibulum poplī.
(286)  CONGRIO COCUS: post sī quis vellet, tē hau nōn vellēs dīvidī.
(287)  PYTHODICUS SERVUS: Atque ego istūc, Anthrax, aliōversum dīxeram,
(288)  PYTHODICUS SERVUS: nōn istūc quod tū īnsimulās. sed erus nūptiās
(289)  PYTHODICUS SERVUS: meus hodiē faciet. Cujus dūcit fīliam?
(290)  PYTHODICUS SERVUS: Vīcīnī hujus Eucliōnis ‹hinc› ē proximō.
(291)  PYTHODICUS SERVUS: ēī adeō obsōnī hinc jussit dīmidium darī,
(292)  PYTHODICUS SERVUS: coquum alterum itidemque alteram tībīcinam.
(293)  ANTHRAX COCUS: Nempe hūc dīmidium dīcis, dīmidium domum?
(294)  PYTHODICUS SERVUS: Nempe sīcut dīcis. Quid? hic nōn poterat dē suō
(295)  ANTHRAX COCUS: senex obsōnārī fīliāī nūptiīs?
(296)  PYTHODICUS SERVUS: Vāh. Quid negōtīst? Quid negōtī sit rogās?
(297)  PYTHODICUS SERVUS: pūmex nōn aequē est ārdus atque hic est senex.
(298)  ANTHRAX COCUS: Ain tandem? Ita esse ut dīxī. tūtē exīstumā:
(298a)  PYTHODICUS SERVUS: ...
(299)  PYTHODICUS SERVUS: suam rem periisse sēque ērādīcārier.
(300)  PYTHODICUS SERVUS: quīn dīvum atque hominum clāmat continuō fidem,
(301)  PYTHODICUS SERVUS: dē suō tigillō fūmus sī quā exit forās.
(302)  PYTHODICUS SERVUS: quīn cum it dormītum, follem obstringit ob gulam.
(303)  ANTHRAX COCUS: Cūr? Nē quid animae forte āmittat dormiēns.
(304)  ANTHRAX COCUS: Etiamne obtūrat īnferiōrem gutturem,
(305)  ANTHRAX COCUS: nē quid animāī forte āmittat dormiēns?
(306)  PYTHODICUS SERVUS: Haec mihi tē ut tibi mēd aequum est, crēdō, crēdere.
(307)  ANTHRAX COCUS: Immō equidem crēdō. At scīn etiam quō modō?
(308)  PYTHODICUS SERVUS: aquam hercle plōrat, cum lavat, profundere.
(309)  ANTHRAX COCUS: Cēnsēn talentum magnum exōrārī pote
(310)  ANTHRAX COCUS: ab istōc sene ut det, quī fiāmus līberī?
(311)  PYTHODICUS SERVUS: Famem hercle ūtendam sī rogēs, numquam dabit.
(312)  PYTHODICUS SERVUS: quīn ipsī prīdem tōnsor unguīs dēmpserat:
(313)  PYTHODICUS SERVUS: collēgit, omnia abstulit praesegmina.
(314)  ANTHRAX COCUS: Edepol mortālem parcē parcum praedicās.
(315)  PYTHODICUS SERVUS: Cēnsēn vērō adeō esse parcum et miserē vīvere?
(316)  PYTHODICUS SERVUS: pulmentum prīdem ēripuit ēī mīluus:
(317)  PYTHODICUS SERVUS: homō ad praetōrem plōrābundus dēvenit;
(318)  PYTHODICUS SERVUS: īnfit ibi postulāre plōrāns, ējulāns,
(319)  PYTHODICUS SERVUS: ut sibi licēret mīluum vadārier.
(320)  PYTHODICUS SERVUS: sēscenta sunt quae memorem, sī sit ōtium.
(321)  PYTHODICUS SERVUS: sed uter vestrōrum est celerior? memorā mihi.
(322)  ANTHRAX COCUS: Ego, ut multō melior. Cocum ego, nōn fūrem rogō.
(323)  ANTHRAX COCUS: Coquum ergō dīcō. Quid tu aīs? Sīc sum ut vidēs.
(324)  ANTHRAX COCUS: Coquus ille nūndinālest, in nōnum diem
(325)  ANTHRAX COCUS: solet īre coctum. Tūn, trium litterārum homō,
(326)  CONGRIO COCUS: mē vituperās? fūr. Etiam fūr, trifurcifer.
(327x) == Szene Ii.v ==
(327)  PYTHODICUS SERVUS: Tace nūnciam tū, atque agnum hinc uter est pinguior
(328)  PYTHODICUS SERVUS: cape atque abī intrō ad nōs. Licet. Tū, Congriō,
(329)  PYTHODICUS SERVUS: hunc sūme atque abī intrō illō, et vōs illum sequiminī.
(330)  PYTHODICUS SERVUS: vōs cēterī īte hūc ad nōs. Hercle injūriā
(331)  CONGRIO COCUS: dispertīvistī: pinguiōrem agnum istī habent.
(332)  PYTHODICUS SERVUS: At nunc tibi dabitur pinguior tībīcina.
(333)  PYTHODICUS SERVUS: ī sānē cum illō, Phrygia. tū autem, Eleusium,
(334)  PYTHODICUS SERVUS: hūc intrō abī ad nōs. Ō Strobīle subdole,
(335)  CONGRIO COCUS: hūcine detrustī mē ad senem parcissimum?
(336)  CONGRIO COCUS: ubi sī quid poscam, usque ad ravim poscam prius
(337)  CONGRIO COCUS: quam quicquam dētur. Stultu's, et sine grātiā est
(338)  PYTHODICUS SERVUS: ibi rēctē facere, quandō quod faciās perit.
(339)  CONGRIO COCUS: Quī vērō? Rogitās? jam prīncipiō in aedibus
(340)  PYTHODICUS SERVUS: turba istīc nūlla tibi erit: siquid ūtī volēs,
(341)  PYTHODICUS SERVUS: domō abs tē affertō, nē operam perdās poscere.
(342)  PYTHODICUS SERVUS: hīc autem apud nōs magna turba ac familia est,
(343)  PYTHODICUS SERVUS: supellēx, aurum, vestis, vāsa argentea:
(344)  PYTHODICUS SERVUS: ibi sī perierit quippiam (quod tē sciō
(345)  PYTHODICUS SERVUS: facile abstinēre posse, sī nihil obviam est)
(346)  PYTHODICUS SERVUS: dīcant: coquī abstulērunt, comprehendite,
(347)  PYTHODICUS SERVUS: vincīte, verberāte, in puteum condite.
(348)  PYTHODICUS SERVUS: hōrum tibi istīc nihil ēveniet: quippe quī
(349)  PYTHODICUS SERVUS: ubi quid surripiās nihil est. sequere hāc mē. Sequor.
(350x) == Szene Ii.vi ==
(350)  PYTHODICUS SERVUS: Heus, Staphyla, prōdī atque ōstium aperī. Quī vocat?
(351)  PYTHODICUS SERVUS: Strobīlus. Quid vīs? Hōs ut accipiās coquōs
(352)  PYTHODICUS SERVUS: tībīcinamque obsōniumque in nūptiās.
(353)  PYTHODICUS SERVUS: Megadōrus jussit Eucliōnī haec mittere.
(354)  STAPHYLA ANUS: Cererīn, Strobīle, hās sunt factūrī nūptiās?
(355)  PYTHODICUS SERVUS: Quī? Quia tēmētī nihil allātum intellegō.
(356)  PYTHODICUS SERVUS: At jam afferētur, sī ā forō ipsus redierit.
(357)  STAPHYLA ANUS: Ligna hīc apud nōs nūlla sunt. Sunt asserēs?
(358)  STAPHYLA ANUS: Sunt pol. Sunt igitur ligna, nē quaerās forīs.
(359)  STAPHYLA ANUS: Quid, impūrāte? quamquam Vulcānō studēs,
(360)  STAPHYLA ANUS: cēnaene causā aut tuae mercēdis grātiā
(361)  STAPHYLA ANUS: nōs nostrās aedīs postulās combūrere?
(362)  CONGRIO COCUS: hau postulō. Dūc istōs intrō. Sequiminī.
(363x) == Szene Ii.vii ==
(363)  PYTHODICUS SERVUS: Cūrāte. ego intervīsam quid faciant coquī;
(364)  PYTHODICUS SERVUS: quōs pol ut ego hodiē servem, cūra maxuma est.
(365)  PYTHODICUS SERVUS: nisi ūnum hoc faciam, ut in puteō cēnam coquant:
(366)  PYTHODICUS SERVUS: inde coctam sūrsum subdūcēmus corbulīs.
(367)  PYTHODICUS SERVUS: si autem deorsum comedent, sī quid coxerint,
(368)  PYTHODICUS SERVUS: superī incēnātī sunt et cēnātī īnferī.
(369)  PYTHODICUS SERVUS: sed verba hīc faciō, quasi negōtī nīl siet,
(370)  PYTHODICUS SERVUS: rapācidārum ubi tantum sīt in aedibus.
(371x) == Szene Ii.viii ==
(371)  EUCLIO SENEX: Voluī animum tandem cōnfirmāre hodiē meum,
(372)  EUCLIO SENEX: ut bene mē habērem fīliāī nūptiīs.
(373)  EUCLIO SENEX: veniō ad macellum, rogitō piscīs: indicant
(374)  EUCLIO SENEX: cārōs; agnīnam cāram, cāram būbulam,
(375)  EUCLIO SENEX: vitulīnam, cētum, porcīnam: cāra omnia.
(376)  EUCLIO SENEX: atque eō fuērunt cāriōra, aes nōn erat.
(377)  EUCLIO SENEX: abeō illim īrātus quoniam mihi nīl est quī emam.
(378)  EUCLIO SENEX: ita illīs impūrīs omnibus adiī manum.
(379)  EUCLIO SENEX: deinde egomet mēcum cōgitāre interviās
(380)  EUCLIO SENEX: occēpī: fēstō diē sī quid prōdēgerīs,
(381)  EUCLIO SENEX: profēstō egēre liceat, nisi pepercerīs.
(382)  EUCLIO SENEX: postquam hanc ratiōnem ventrī cordīque ēdidī,
(383)  EUCLIO SENEX: accessit animus ad meam sententiam,
(384)  EUCLIO SENEX: quam minimō sūmptū fīliam ut nūptum darem.
(385)  EUCLIO SENEX: nunc tusculum ēmī et hāsce corōnās flōreās:
(386)  EUCLIO SENEX: haec impōnentur in focō nostrō Larī,
(387)  EUCLIO SENEX: ut fortūnātās faciat gnātae nūptiās.
(388)  EUCLIO SENEX: sed quid ego apertās aedīs nostrās cōnspicor?
(389)  EUCLIO SENEX: et strepitust intus. numnam ego compīlor miser?
(390)  CONGRIO COCUS: Aulam majōrem, sī pote, ex vīcīniā
(391)  CONGRIO COCUS: pete: haec est parva, capere nōn quit. Ei mihi,
(392)  EUCLIO SENEX: periī hercle. aurum rapitur, aula quaeritur.
(393)  EUCLIO SENEX: nīmīrum occidor, nisi ego intrō hūc properē properō currere.
(394)  EUCLIO SENEX: Apollō, quaesō, subvenī mī atque adjuvā,
(395)  EUCLIO SENEX: cōnfīge sagittīs fūrēs thensaurāriōs,
(396)  EUCLIO SENEX: sī cui in rē tālī jam subvēnistī antidhāc.
(397)  EUCLIO SENEX: sed cessō prius quam prōrsus periī currere?
(398x) == Szene Ii.ix ==
(398)  ANTHRAX COCUS: Dromō, desquāmā piscīs. tū, Māchaeriō,
(399)  ANTHRAX COCUS: congrum, mūrēnam exdorsuā quantum potest.
(400)  ANTHRAX COCUS: ego hinc artoptam ex proximō ūtendam petō
(401)  ANTHRAX COCUS: ā Congriōne. tū istum gallum, sī sapis,
(402)  ANTHRAX COCUS: glabriōrem reddēs mihi quam vulsus lūdiust.
(403)  ANTHRAX COCUS: sed quid hoc clāmōris oritur hinc ex proximō?
(404)  ANTHRAX COCUS: coquī hercle, crēdō, faciunt officium suum.
(405)  ANTHRAX COCUS: fugiam intrō, nē quid turbāī hīc itidem fuat.
(406y) === Akt III ===
(406x) == Szene Iii.i ==
(406)  CONGRIO COCUS: Attatae cīvēs populārēs, incolae, accolae, advenae omnēs,
(407)  CONGRIO COCUS: date viam quā fugere liceat, facite tōtae plateae pateant.
(408)  CONGRIO COCUS: neque ego umquam nisi hodiē ad Bacchās vēnī in Bacchānāl coquinātum,
(409)  CONGRIO COCUS: ita mē miserum et meōs discipulōs fustibus male contudērunt.
(410)  CONGRIO COCUS: tōtus doleō atque oppido periī, ita mē iste habuit senex gymnasium;
(411)  CONGRIO COCUS: attāt, periī hercle ego miser,
(411a)  CONGRIO COCUS: aperit bacchānāl, adest,
(412)  CONGRIO COCUS: sequitur. scio quam rem geram: hoc
(412a)  CONGRIO COCUS: ipsus magister mē docuit.
(413)  CONGRIO COCUS: neque ligna ego usquam gentium praebērī vīdī pulchrius,
(414)  CONGRIO COCUS: itaque omnīs exēgit forās, mē atque hōs, onustōs fustibus.
(415x) == Szene Iii.ii ==
(415)  EUCLIO SENEX: Redi. quō fugis nunc? tene, tenē. Quid, stolide, clāmās?
(416)  EUCLIO SENEX: Quia ad trīsvirōs jam ego dēferam nōmen tuum. Quam ob rem?
(417)  EUCLIO SENEX: Quia cultrum habēs. Coquum decet. Quid comminātu's
(418)  EUCLIO SENEX: mihi? Istūc male factum arbitror, quia nōn latus fōdī.
(419)  EUCLIO SENEX: Homo nūllust tē scelestior quī vīvāt hodiē,
(420)  EUCLIO SENEX: neque cui ego dē industriā amplius male plūs libens faxim.
(421)  CONGRIO COCUS: Pol etsī taceās, palam id quidem est: rēs ipsa testīst;
(422)  CONGRIO COCUS: ita fustibus sum mollior magis quam ūllus cinaedus.
(423)  CONGRIO COCUS: sed quid tibī nōs tāctiōst, mendīcē homo? Quae rēs?
(424)  EUCLIO SENEX: etiam rogitās? an quia minus quam aequum erat fēcī?
(425)  CONGRIO COCUS: Sine, at hercle cum magnō malō tuō, sī hoc caput sentit.
(426)  EUCLIO SENEX: Pol ego hau sciō quid post fuat: tuum nunc caput sentit.
(427)  EUCLIO SENEX: sed in aedibus quid tibi meīs nam erat negōtī
(428)  EUCLIO SENEX: mē absente, nisi ego jusseram? volo scīre. Tacē ergō.
(429)  CONGRIO COCUS: quia vēnimus coctum ad nūptiās. Quid tū, malum, cūrās,
(430)  EUCLIO SENEX: utrum crūdum an coctum ego edim, nisi tū mī ēs tūtor?
(431)  CONGRIO COCUS: Volo scīre, sinas an nōn sinās nōs coquere hīc cēnam?
(432)  EUCLIO SENEX: Volo scīre ego item, meae domī mean salva futūra?
(433)  CONGRIO COCUS: Utinam mea mihi modo auferam, quae attuli, salva:
(434)  CONGRIO COCUS: mē hau paenitet, tua nē expetam. Scio, nē doce, nōvī.
(435)  CONGRIO COCUS: Quid est quā prohibēs nunc grātiā nōs coquere hīc cēnam?
(436)  CONGRIO COCUS: quid fēcimus, quid dīximus tibi secus quam vellēs?
(437)  EUCLIO SENEX: Etiam rogitās, scelestē homō, qui angulos omnīs
(438)  EUCLIO SENEX: meārum aedium et conclāvium mihi pervium facitis?
(439)  EUCLIO SENEX: ibi ubī tibi erat negōtium, ad focum sī adessēs,
(440)  EUCLIO SENEX: nōn fissile auferrēs caput: meritō id tibi factum est.
(441)  EUCLIO SENEX: adeō ut tū meam sententiam jam nōscere possīs:
(442)  EUCLIO SENEX: sī ad jānuam hūc accesserīs, nisi jussero, propius,
(443)  EUCLIO SENEX: ego tē faciam miserrimus mortālis utī sīs.
(444)  EUCLIO SENEX: scīs jam meam sententiam. Quō abīs? redi rūrsum.
(445)  CONGRIO COCUS: ita mē bene amet Laverna, tē jam jam, nisi reddī
(446)  CONGRIO COCUS: mihi vāsa jubēs, pīpulō tē hīc differam ante aedīs.
(447)  CONGRIO COCUS: quid ego nunc agam? nē ego edepol vēnī hūc auspiciō malō.
(448)  CONGRIO COCUS: nummō sum conductus: plūs jam medicō mercēdest opus.
(449x) == Szene Iii.iii ==
(449)  EUCLIO SENEX: Hoc quidem hercle, quōquō ībō, mēcum erit, mēcum feram,
(450)  EUCLIO SENEX: neque istī id in tantīs perīclīs umquam committam ut siet.
(451)  EUCLIO SENEX: īte sānē nūnc intrō, omnēs, et coquī et tībīcinae,
(452)  EUCLIO SENEX: etiam intrō dūce, sī vīs, vel gregem vēnālium,
(453)  EUCLIO SENEX: coquite, facite, festīnāte nūnciam quantum libet.
(454)  CONGRIO COCUS: Temperī, postquam implēvistī fustī fissōrum caput.
(455)  EUCLIO SENEX: Intrō abīte, opera hūc conducta est vestra, nōn ōrātiō.
(456)  CONGRIO COCUS: Heus, senex, prō vāpulandō hercle ego abs tē mercēdem petam.
(457)  CONGRIO COCUS: coctum egō, nōn vāpulātum, dūdum conductus fuī.
(458)  EUCLIO SENEX: Lēge agitō mēcum. molestus nē sīs. ī, cēnam coque,
(459)  EUCLIO SENEX: aut abī in malum cruciātum ab aedibus. Abi tū modo.
(460x) == Szene Iii.iv ==
(460)  EUCLIO SENEX: Illic hinc abiit. dī immortālēs, facinus audāx incipit
(461)  EUCLIO SENEX: quī cum opulentō pauper coepit rem habēre aut negōtium.
(462)  EUCLIO SENEX: velutī Megadōrus temptat mē omnibus miserum modīs,
(463)  EUCLIO SENEX: quī simulāvit mei honōris mittere hūc causā coquōs:
(464)  EUCLIO SENEX: is eā causā mīsit, hoc quī surriperent miserō mihi.
(465)  EUCLIO SENEX: condignē etiam meus mēd intus gallus gallinācius,
(466)  EUCLIO SENEX: quī erat anū pecūliāris, perdidit paenissimē.
(467)  EUCLIO SENEX: ubi erat haec dēfossa, occēpit ibi scalpurrīre ungulīs
(468)  EUCLIO SENEX: circumcircā. quid opust verbīs? ita mihi pectus peracuit:
(469)  EUCLIO SENEX: capiō fustem, obtruncō gallum, fūrem manufestārium.
(470)  EUCLIO SENEX: crēdō edepol ego illī mercēdem gallō pollicitōs coquōs,
(471)  EUCLIO SENEX: sī id palam fēcisset. exēmī ex manū manūbrium.
(472)  EUCLIO SENEX: quid opust verbīs? facta est pugna in gallō gallināciō.
(473)  EUCLIO SENEX: sed Megadōrus meus affīnis eccum incēdit ā forō.
(474)  EUCLIO SENEX: jam hunc nōn ausim praeterīre, quīn cōnsistam et colloquar.
(475x) == Szene Iii.v ==
(475)  MEGADORUS SENEX: Nārrāvī amīcīs multīs cōnsilium meum
(476)  MEGADORUS SENEX: dē condiciōne hāc. Eucliōnis fīliam
(477)  MEGADORUS SENEX: laudant. sapienter factum et cōnsiliō bonō.
(478)  MEGADORUS SENEX: nam meō quidem animō si idem faciant cēterī
(479)  MEGADORUS SENEX: opulentiōrēs, pauperiōrum fīliās
(480)  MEGADORUS SENEX: ut indōtātās dūcant uxōrēs domum,
(481)  MEGADORUS SENEX: et multō fīat cīvitās concordior,
(482)  MEGADORUS SENEX: et invidiā nōs minōre ūtāmur quam ūtimur,
(483)  MEGADORUS SENEX: et illae malam rem metuant quam metuunt magis,
(484)  MEGADORUS SENEX: et nōs minōre sūmptū sīmus quam sumus.
(485)  MEGADORUS SENEX: in maximam illūc populī partem est optimum
(486)  MEGADORUS SENEX: in pauciōrēs avidōs altercātiō est,
(487)  MEGADORUS SENEX: quōrum animīs avidīs atque īnsatietātibus
(488)  MEGADORUS SENEX: neque lēx neque sūtor capere est quī possit modum.
(489)  MEGADORUS SENEX: namque hoc quī dīcat ‘quo illae nūbent dīvitēs
(490)  MEGADORUS SENEX: dōtātae, si istud jūs pauperibus pōnitur?’
(491)  MEGADORUS SENEX: quō lubeant, nūbant, dum dōs nē fīat comēs.
(492)  MEGADORUS SENEX: hoc si ita fīat, mōrēs meliōrēs sibi
(493)  MEGADORUS SENEX: pārent, prō dōte quōs ferant, quam nunc ferunt,
(494)  MEGADORUS SENEX: ego faxim mūlī, pretiō quī superant equōs,
(495)  MEGADORUS SENEX: sint vīliōrēs Gallicīs canthēriīs.
(496)  EUCLIO SENEX: Ita mē dī amābunt ut ego hunc auscultō libēns.
(497)  EUCLIO SENEX: nimis lepidē fēcit verba ad parsimōniam.
(498)  MEGADORUS SENEX: Nūlla igitur dīcat ‘equidem dōtem ad tē attulī
(499)  MEGADORUS SENEX: majōrem multō quam tibi erat pecūnia;
(500)  MEGADORUS SENEX: enim mihi quidem aequumst purpuram atque aurum darī,
(501)  MEGADORUS SENEX: ancillās, mūlōs, mūliōnēs, pedisequōs,
(502)  MEGADORUS SENEX: salūtigerulōs puerōs, vehicla quī vehar.’
(503)  EUCLIO SENEX: Ut mātrōnārum hic facta pernōvit probē.
(504)  EUCLIO SENEX: mōribus praefectum mulierum hunc factum velim.
(505)  MEGADORUS SENEX: Nunc quōquō veniās plūs plaustrōrum in aedibus
(506)  MEGADORUS SENEX: videās quam rūrī, quandō ad vīllam vēnerīs.
(507)  MEGADORUS SENEX: sed hoc etiam pulchrum est praequam ubī sūmptūs petunt.
(508)  MEGADORUS SENEX: stat fullō, phyrgio, aurifex, lānārius;
(509)  MEGADORUS SENEX: caupōnēs patagiāriī, indusiāriī,
(510)  MEGADORUS SENEX: flammāriī, violāriī, carināriī;
(511)  MEGADORUS SENEX: aut manuleāriī, aut murobathāriī,
(512)  MEGADORUS SENEX: propōlae linteōnēs, calceolāriī;
(513)  MEGADORUS SENEX: sedentāriī sūtōrēs diabathrāriī,
(514)  MEGADORUS SENEX: soleāriī astant, astant molocināriī;
(515)  MEGADORUS SENEX: petunt fullōnēs, sarcinātōrēs petunt;
(516)  MEGADORUS SENEX: strophiāriī astant, astant simul zōnāriī.
(517)  MEGADORUS SENEX: jam hōsce absolūtōs cēnseās: cēdunt, petunt
(518)  MEGADORUS SENEX: trecēnī, cum stant thȳlacistae in ātriīs
(519)  MEGADORUS SENEX: textōrēs limbulāriī, arculāriī.
(520)  MEGADORUS SENEX: dūcuntur, datur aes. jam absolūtōs cēnseās,
(521)  MEGADORUS SENEX: cum incēdunt īnfectōrēs corcōtāriī,
(522)  MEGADORUS SENEX: aut aliqua mala crux semper est, quae aliquid petat.
(523)  EUCLIO SENEX: Compellārem ego illum, nī metuam nē dēsinat
(524)  EUCLIO SENEX: memorāre mōrēs mulierum: nunc sīc sinam.
(525)  MEGADORUS SENEX: Ubi nūgivēndīs rēs solūta est omnibus,
(526)  MEGADORUS SENEX: ibi ad postrēmum cēdit mīlēs, aes petit.
(527)  MEGADORUS SENEX: ītur, putātur ratiō cum argentāriō;
(528)  MEGADORUS SENEX: mīlēs imprānsus astat, aes cēnset darī.
(529)  MEGADORUS SENEX: ubi disputāta est ratiō cum argentāriō,
(530)  MEGADORUS SENEX: etiam ipsus ultrō dēbet argentāriō:
(531)  MEGADORUS SENEX: spēs prōrogātur mīlitī in alium diem.
(532)  MEGADORUS SENEX: haec sunt atque aliae multae in magnīs dōtibus
(533)  MEGADORUS SENEX: incommoditātēs sūmptūsque intolerābilēs.
(534)  MEGADORUS SENEX: nam quae indōtāta est, ea in potestāte est virī;
(535)  MEGADORUS SENEX: dōtātae mactant et malō et damnō virōs.
(536)  MEGADORUS SENEX: sed eccum affīnem ante aedīs. quid agis, Eucliō?
(537x) == Szene Iii.vi ==
(537)  EUCLIO SENEX: Nimium libenter ēdī sermōnem tuum.
(538)  MEGADORUS SENEX: An audīvistī? Usque ā prīncipiō omnia.
(539)  MEGADORUS SENEX: Tamen meō quidem animō aliquantō faciās rēctius,
(540)  MEGADORUS SENEX: sī nitidior sīs fīliāī nūptiīs.
(541)  EUCLIO SENEX: Prō rē nitōrem et glōriam prō cōpiā
(542)  EUCLIO SENEX: quī habent, meminērunt sēsē unde oriundī sient.
(543)  EUCLIO SENEX: neque pol, Megadōre, mihi neque cuiquam pauperī
(544)  EUCLIO SENEX: opīniōne melius rēs strūcta est domī.
(545)  MEGADORUS SENEX: Immō est quod satis est, et dī faciant ut siet
(546)  MEGADORUS SENEX: plūs plūsque et istūc sospitent quod nunc habēs.
(547)  EUCLIO SENEX: Illud mihi verbum nōn placet ‘quod nunc habēs.’
(548)  EUCLIO SENEX: tam hoc scit mē habēre quam egomet. anus fēcit palam.
(549)  MEGADORUS SENEX: Quid tū tē sōlus ē senātū sēvocās?
(550)  EUCLIO SENEX: Pol ego ut tē accūsem meritō meditābar. Quid est?
(551)  EUCLIO SENEX: Quid sit mē rogitās? quī mihi omnīs angulōs
(552)  EUCLIO SENEX: fūrum implēvistī in aedibus miserō mihi,
(553)  EUCLIO SENEX: quī mī intrō mīstī in aedīs quīngentōs coquōs,
(554)  EUCLIO SENEX: cum sēnīs manibus, genere Gēryonāceō;
(555)  EUCLIO SENEX: quōs sī Argus servet, quī oculeus tōtus fuit,
(556)  EUCLIO SENEX: quem quondam Īōnī Jūnō cūstōdem addidit,
(557)  EUCLIO SENEX: is numquam servet. praetereā tībīcinam,
(558)  EUCLIO SENEX: quae mī interbibere sōla, sī vīnō scatat,
(559)  EUCLIO SENEX: Corinthiēnsem fontem Pīrēnam potest.
(560)  EUCLIO SENEX: tum obsōnium autem... Pol vel legiōnī sat est.
(561)  MEGADORUS SENEX: etiam agnum mīsī. Quō quidem agnō sat sciō
(562)  EUCLIO SENEX: magis cūriōsam nusquam esse ūllam bēluam.
(563)  MEGADORUS SENEX: Volō ego ex tē scīre quī sit agnus cūriō.
(564)  EUCLIO SENEX: Quia ossa ac pellis tōtust, ita cūrā macet.
(565)  EUCLIO SENEX: quīn exta īnspicere in sōle eī vīvō licet:
(566)  EUCLIO SENEX: ita is pellūcet quasi lanterna Pūnica.
(567)  MEGADORUS SENEX: Caedundum condūxī ego illum. Tum tū idem optimumst
(568)  EUCLIO SENEX: loces efferendum; nam jam, crēdō, mortuust.
(569)  MEGADORUS SENEX: Pōtāre ego hodiē, Eucliō, tēcum volō.
(570)  EUCLIO SENEX: Nōn pōtem egō quidem hercle. At ego jusserō
(571)  MEGADORUS SENEX: cadum ūnum vīnī veteris ā mē afferrier.
(572)  EUCLIO SENEX: Nōlō hercle, nam mihi bibere dēcrētum est aquam.
(573)  MEGADORUS SENEX: Ego tē hodiē reddam madidum, sī vīvō, probē,
(574)  MEGADORUS SENEX: tibi cui dēcrētum est bibere aquam. Scio quam rem agat:
(575)  EUCLIO SENEX: ut mē dēpōnat vīnō, eam affectat viam,
(576)  EUCLIO SENEX: post hoc quod habeō ut commūtet colōniam.
(577)  EUCLIO SENEX: ego id cavēbō, nam alicubi abstrūdam forīs.
(578)  EUCLIO SENEX: ego faxo et operam et vīnum perdiderit simul.
(579)  MEGADORUS SENEX: Ego, nisi quid mē vīs, eō lavātum, ut sacruficem.
(580)  EUCLIO SENEX: Edepol, nē tū, aula, multōs inimīcōs habēs
(581)  EUCLIO SENEX: atque istūc aurum quod tibī concrēditum est.
(582)  EUCLIO SENEX: nunc hoc mihi factū est optumum, ut tēd auferam,
(583)  EUCLIO SENEX: aula, in Fidēī fānum: ibi abstrūdam probē.
(584)  EUCLIO SENEX: Fidēs, nōvistī mē et ego tē: cave sīs tibi,
(585)  EUCLIO SENEX: nē tū immūtāssīs nōmen, sī hoc concrēduō.
(586)  EUCLIO SENEX: ībō ad tē frētus tuā, Fidēs, fīdūciā.
(587y) === Akt IV ===
(587x) == Szene Iv.i ==
(587)  STROBILUS SERVUS: Hoc est servī facinus frūgī, facere quod ego persequor,
(588)  STROBILUS SERVUS: nē morae molestiaeque imperium erīle habeat sibi.
(589)  STROBILUS SERVUS: nam quī erō ex sententiā servīre servus postulat,
(590)  STROBILUS SERVUS: in erum mātūra, in sē sēra condecet capessere.
(591)  STROBILUS SERVUS: sīn dormītet, ita dormītet, servum sēsē ut cōgitet.
(592)  STROBILUS SERVUS: nam quī amantī ero servitūtem servit, quasi ego serviō,
(593)  STROBILUS SERVUS: sī erum videt superāre amōrem, hoc servī esse officium reor,
(594)  STROBILUS SERVUS: retinēre ad salūtem, nōn enim quō incumbāt eō impellere.
(595)  STROBILUS SERVUS: quasi puerī quī nāre discunt scirpea induitur ratis,
(596)  STROBILUS SERVUS: quī labōrent minus, facilius ut nent et moveant manūs,
(597)  STROBILUS SERVUS: eōdem modo servum ratem esse amantī erō aequum cēnseō,
(598)  STROBILUS SERVUS: ut eum toleret, nē pessum abeat tamquam
(599)  STROBILUS SERVUS: erī ille imperium ēdiscat, ut quod frōns velīt oculī sciant;
(600)  STROBILUS SERVUS: quod jubeat citīs quadrīgīs citius properet persequī.
(601)  STROBILUS SERVUS: quī eā cūrābit, abstinēbit cēnsiōne būbulā,
(602)  STROBILUS SERVUS: nec suā operā rediget umquam in splendōrem compedēs.
(603)  STROBILUS SERVUS: nunc erus meus amat fīliam hujus Eucliōnis pauperis;
(604)  STROBILUS SERVUS: eam erō nunc renūntiātum est nūptum huic Megadōrō darī.
(605)  STROBILUS SERVUS: is speculātum hūc mīsit mē, ut quae fierent fieret particeps.
(606)  STROBILUS SERVUS: nunc sine omnī suspīciōne in ārā hīc assīdam sacrā;
(607)  STROBILUS SERVUS: hinc ego et hūc et illūc poterō quid agant arbitrārier.
(607ax) == Szene Iv.ii ==
(607a)  EUCLIO SENEX: Tū modo cave cuiquam indicāssīs aurum meum esse istīc, Fidēs:
(608)  EUCLIO SENEX: nōn metuō nē quisquam inveniat, ita probē in latebrīs situmst.
(609)  EUCLIO SENEX: edepol nē illic pulchram praedam agat, sī quis illam invēnerit
(610)  EUCLIO SENEX: aulam onustam aurī; vērum id tē quaesō ut prohibessīs, Fidēs.
(611)  EUCLIO SENEX: nunc lavābō, ut rem dīvīnam faciam, nē affīnem morer
(612)  EUCLIO SENEX: quīn ubi accersat meam extemplō fīliam dūcat domum.
(613)  EUCLIO SENEX: vide, Fidēs, etiam atque etiam nunc, salvam ut aulam abs tē auferam:
(614)  EUCLIO SENEX: tuae fidē concrēdidī aurum, in tuō lūcō et fānō est situm.
(615)  STROBILUS SERVUS: Dī immortālēs, quod ego hunc hominem facinus audīvī loquī:
(616)  STROBILUS SERVUS: sē aulam onustam aurī abstrūsisse hīc intus in fānō Fidē.
(617)  STROBILUS SERVUS: cave tū illī fidēlis, quaesō, potius fuerīs, quam mihi.
(618)  STROBILUS SERVUS: atque hic pater est, ut ego opīnor, hujus, erus quam amat, virginis.
(619)  STROBILUS SERVUS: ībō hinc intrō, perscrūtābor fānum, sī inveniam uspiam
(620)  STROBILUS SERVUS: aurum, dum hic est occupātus. sed sī reppererō, ō Fidēs,
(621)  STROBILUS SERVUS: mulsī congiālem plēnam faciam tibi fidēliam.
(622)  STROBILUS SERVUS: id adeō tibi faciam; vērum ego mihi bibām, ubi id fēcerō.
(624x) == Szene Iv.iii ==
(624)  EUCLIO SENEX: Nōn temere est quod corvus cantat mihi nunc ab laevā manū;
(625)  EUCLIO SENEX: simul rādēbat pedibus terram et vōce croccībat suā:
(626)  EUCLIO SENEX: continuō meum cor coepit artem facere lūdicram
(627)  EUCLIO SENEX: atque in pectus ēmicāre. sed ego cessō currere?
(628x) == Szene Iv.iv ==
(628)  EUCLIO SENEX: Ī forās, lumbrīce, quī sub terrā ērēpsistī modō,
(629)  EUCLIO SENEX: quī modo nusquam comparēbās, nunc, cum comparēs, perīs.
(630)  EUCLIO SENEX: ego edepol tē, praestrīgiātor, miserīs jam accipiam modīs.
(631)  STROBILUS SERVUS: Quae tē mala crux agitat? quid tibi mēcum est commercī, senex?
(632)  STROBILUS SERVUS: quid mē afflīctās? quid mē raptās? quā mē causā verberās?
(633)  EUCLIO SENEX: Verberābilissume, etiam rogitās, nōn fūr, sed trifur?
(634)  STROBILUS SERVUS: Quid tibi surrupuī? Redde hūc sīs. Quid tibi vīs reddam? Rogās?
(635)  STROBILUS SERVUS: Nīl equidem tibi abstulī. At illud quod tibi abstulerās cedo.
(636)  EUCLIO SENEX: ecquid agis? Quid agām? Auferre nōn potēs. Quid vīs tibi?
(637)  EUCLIO SENEX: Pōne. Id quidem pol tē datāre crēdō cōnsuētum, senex.
(638)  EUCLIO SENEX: Pōne hoc sīs, aufer cavillam, nōn ego nunc nūgās agō.
(639)  STROBILUS SERVUS: Quid ergō pōnam? quīn tū ēloquere quidquid est suō nōmine.
(640)  STROBILUS SERVUS: nōn hercle equidem quicquam sūmpsī nec tetigī. Ostende hūc manūs.
(641)  STROBILUS SERVUS: Em tibi, ostendī, eccās. Videō. age ostende etiam tertiam.
(642)  STROBILUS SERVUS: Lāruae hunc atque intemperiae īnsāniaeque agitant senem.
(643)  STROBILUS SERVUS: facin injūriam mihi? Fateor, quia nōn pendēs, maximam.
(644)  EUCLIO SENEX: atque id quoque jam fīet, nisi fatēre. Quid fatear tibi?
(645)  EUCLIO SENEX: Quid abstulistī hinc? Dī mē perdant. sī ego tuī quicquam abstulī
(646)  STROBILUS SERVUS: nīve adeō abstulisse vellem. Agedum, excutedum pallium.
(647)  STROBILUS SERVUS: Tuō arbitrātū. Nē inter tunicās habeās. Temptā quā libet.
(648)  EUCLIO SENEX: Vāh, scelestus quam benignē: ut nē abstulisse intellegam.
(649)  EUCLIO SENEX: nōvī sȳcophantiās. age rursum ostende hūc manum
(650)  EUCLIO SENEX: dexteram. Em. Nunc laevam ostende. Quīn equidem ambās prōferō.
(651)  EUCLIO SENEX: Jam scrūtārī mittō. redde hūc. Quid reddam? Ā, nūgās agis,
(652)  EUCLIO SENEX: certē habēs. Habeō ego? quid habeō? Nōn dīcō, audīre expetis.
(653)  EUCLIO SENEX: id meum, quidquid habēs, redde. Insānīs: perscrūtātus ēs
(654)  STROBILUS SERVUS: tuō arbitrātū, neque tuī mē quicquam invēnistī penēs.
(655)  EUCLIO SENEX: Mane, mane. quis illic est? quis hic intus alter erat tēcum simul?
(656)  EUCLIO SENEX: periī hercle: ille nunc intus turbat, hunc sī āmittō hic abierit.
(657)  EUCLIO SENEX: postrēmō hunc jam perscrūtāvī, hic nihil habēt. abi quō libet.
(658)  STROBILUS SERVUS: Juppiter tē dīque perdant. hau male ēgit grātiās.
(659)  EUCLIO SENEX: ībō intrō atque illī sociennō tuō jam interstringam gulam.
(660)  EUCLIO SENEX: fugin hinc ab oculīs? abīn an nōn? Abeō. Cave sīs recipiās.
(661x) == Szene Iv.v ==
(661)  STROBILUS SERVUS: Ēmortuum ego mē māvelim lētō malō
(662)  STROBILUS SERVUS: quam nōn ego illī dem hodiē īnsidiās senī.
(663)  STROBILUS SERVUS: nam hic jam nōn audēbit aurum abstrūdere:
(664)  STROBILUS SERVUS: crēdō efferet jam sēcum et mūtābit locum.
(665)  STROBILUS SERVUS: attāt, foris crepuit. senex eccum aurum effert forās.
(666)  STROBILUS SERVUS: tantisper hūc ego ad jānuam concesserō.
(667x) == Szene Iv.vi ==
(667)  EUCLIO SENEX: Fidē cēnsēbam maximam multō fidem
(668)  EUCLIO SENEX: esse, ea sublēvit ōs mihī paenissimē:
(669)  EUCLIO SENEX: nī subvēnisset corvus, periissem miser.
(670)  EUCLIO SENEX: nimis hercle ego illum corvum ad mē veniat velim,
(671)  EUCLIO SENEX: quī indicium fēcit, ut ego illīc aliquid bonī
(672)  EUCLIO SENEX: dīcam; nam quod edit tam duim quam perduim.
(673)  EUCLIO SENEX: nunc hoc ubi abstrūdam cōgitō sōlum locum.
(674)  EUCLIO SENEX: Silvānī lūcus extrā mūrum est āvius,
(675)  EUCLIO SENEX: crēbrō salictō opplētus. ibi sūmam locum.
(676)  EUCLIO SENEX: certumst, Silvānō potius crēdam quam Fidē.
(677)  STROBILUS SERVUS: Eugae, eugae, dī mē salvum et servātum volunt.
(678)  STROBILUS SERVUS: jam ego illūc praecurram atque īnscendam aliquam in arborem,
(679)  STROBILUS SERVUS: indeque observābō, aurum ubi abstrūdat senex.
(680)  STROBILUS SERVUS: quamquam hīc manēre me erus sēsē jusserat;
(681)  STROBILUS SERVUS: certum est, malam rem potius quaeram cum lucrō.
(682x) == Szene Iv.vii ==
(682)  LYCONIDES ADULESCENS: Dīxī tibi, māter, juxtā mēcum rem tenēs,
(683)  LYCONIDES ADULESCENS: super Ēucliōnis fīliā. nunc tē obsecrō
(684)  LYCONIDES ADULESCENS: resecrōque, māter, quod dūdum obsecrāveram:
(685)  LYCONIDES ADULESCENS: fac mentiōnem cum aunculō, māter mea.
(686)  EUNOMIA MATRONA: Scīs tūte facta velle mē quae tū velīs,
(687)  EUNOMIA MATRONA: et istūc cōnfīdō ā frātre mē impetrāssere;
(688)  EUNOMIA MATRONA: et causa jūsta est, siquidem ita est ut praedicās,
(689)  EUNOMIA MATRONA: tē eam compressisse vīnolentum virginem.
(690)  LYCONIDES ADULESCENS: Egone ut tē adversum mentiar, māter mea?
(691)  PHAEDRIA PUELLA: Periī, mea nūtrīx. obsecrō tē, uterum dolet.
(692)  PHAEDRIA PUELLA: Jūnō Lūcīna, tuam fidem! Em, māter mea,
(693)  LYCONIDES ADULESCENS: tibi rem potiōrem verbō: clāmat, parturit.
(694)  EUNOMIA MATRONA: Ī hāc intrō mēcum, gnāte mī, ad frātrem meum,
(695)  EUNOMIA MATRONA: ut istūc quod mē ōrās impetrātum ab eō auferam.
(696)  LYCONIDES ADULESCENS: Ī, jam sequor tē, māter. sed servum meum
(697)  LYCONIDES ADULESCENS: Strobīlum mīror ubi sit, quem ego mē jusseram
(698)  LYCONIDES ADULESCENS: hīc opperīrī. nunc ego mēcum cōgitō:
(699)  LYCONIDES ADULESCENS: sī mihi dat operam, mē illī īrāscī injūrium est.
(700)  LYCONIDES ADULESCENS: ībō intrō, ubī dē capite meō sunt comitia.
(701x) == Szene Iv.viii ==
(701)  STROBILUS SERVUS: Pīcīs dīvitiīs, quī aureōs montīs colunt,
(702)  STROBILUS SERVUS: ego sōlus superō. nam istōs rēgēs cēterōs
(703)  STROBILUS SERVUS: memorāre nōlō, hominum mendīcābula:
(704)  STROBILUS SERVUS: ego sum ille rēx Philippus. ō lepidum diem.
(705)  STROBILUS SERVUS: nam ut dūdum hinc abiī, multō illō advēnī prior
(706)  STROBILUS SERVUS: multōque prius mē collocāvī in arborem
(707)  STROBILUS SERVUS: indeque exspectābam aurum ubi abstrūdēbat senex.
(708)  STROBILUS SERVUS: ubi ille abiit, ego mē deorsum dūcō dē arbore,
(709)  STROBILUS SERVUS: effodio aulam aurī plēnam. inde ex eō locō
(710)  STROBILUS SERVUS: videō recipere sē senem; ille mē nōn videt,
(711)  STROBILUS SERVUS: nam ego dēclīnāvī paululum mē extrā viam.
(712)  STROBILUS SERVUS: attāt, eccum ipsum. ībō ut hoc condam domum.
(713x) == Szene Iv.ix ==
(713)  EUCLIO SENEX: Periī interiī occidi. quō curram? quō nōn curram? tene, tene. quem? quis?
(714)  EUCLIO SENEX: nescio, nīl videō, caecus eō atque equidem quo eam aut ubi sim aut quī sim
(715)  EUCLIO SENEX: nequeō cum animō certum investīgāre. obsecro vōs ego, mī auxiliō,
(716)  EUCLIO SENEX: ōrō obtestor, sītis et hominem dēmōnstrētis, quis eam abstulerit.
(718)  EUCLIO SENEX: quid aīs tū? tibi crēdere certum est, nam esse bonum ex vultū cognōscō.
(719)  EUCLIO SENEX: quid est? quid rīdētis? nōvī omnīs, scio fūrēs esse hīc complūrīs,
(717)  EUCLIO SENEX: quī vestītū et crētā occultant sēsē atque sedent quasi sint frūgī.
(720)  EUCLIO SENEX: hem, nēmō habet hōrum? occīdistī. dīc igitur, quis habet? nescīs?
(721)  EUCLIO SENEX: heu mē miserum, miserē periī,
(721a)  EUCLIO SENEX: male perditus, pessumē ornātus eō:
(722)  EUCLIO SENEX: tantum gemitī et mali maestitiaeque
(722a)  EUCLIO SENEX: hic diēs mī optulit, famem et pauperiem.
(723)  EUCLIO SENEX: perditissumus ego sum omnium in terrā;
(723a)  EUCLIO SENEX: quid mī opust vītā, quī tantum aurī
(724)  EUCLIO SENEX: perdidi, quod concūstōdīvī
(724a)  EUCLIO SENEX: sēdulō? egōmet mē dēfraudāvī
(725)  EUCLIO SENEX: animumque meum geniumque meum;
(725a)  EUCLIO SENEX: nunc eo aliī laetificantur
(726)  EUCLIO SENEX: meō malō et damnō. pati nequeō.
(727)  LYCONIDES ADULESCENS: Quīnam homō hīc ante aedīs nostrās
(727a)  LYCONIDES ADULESCENS: ējulāns conqueritur maerēns?
(728)  LYCONIDES ADULESCENS: atque hicquidem Eucliō est, ut opīnor.
(728a)  LYCONIDES ADULESCENS: oppidō ego interiī: palamst rēs,
(729)  LYCONIDES ADULESCENS: scit peperisse jam, ut ego opīnor,
(729a)  LYCONIDES ADULESCENS: fīliam suam. nunc mī incertumst
(730)  LYCONIDES ADULESCENS: abeam an maneam, an adeam an fugiam.
(730a)  LYCONIDES ADULESCENS: quid agam edepol nesciō.
(731x) == Szene Iv.x ==
(731)  EUCLIO SENEX: Quis homō hīc loquitur? Ego sum miser. Immō ego sum, et miserē perditus,
(732)  EUCLIO SENEX: cui tanta mala maestitūdōque optigīt. Animō bonō ēs.
(733)  EUCLIO SENEX: Quo obsecrō, pactō esse possum? Quia istūc facinus, quod tuum
(734)  LYCONIDES ADULESCENS: sollicitāt animum, id ego fēcī et fateor. Quid ego ex tē audiō?
(735)  LYCONIDES ADULESCENS: Id quod vērumst. Quid ego dē tē commeruī, adulēscēns, malī,
(736)  EUCLIO SENEX: quam ob rem ita facerēs mēque meōsque perditum īrēs līberōs?
(737)  LYCONIDES ADULESCENS: Deus impulsor mihi fuit, is mē ad illam illēxit. Quō modō?
(738)  LYCONIDES ADULESCENS: Fateor peccāvisse mē et mē culpam commeritum sciō;
(739)  LYCONIDES ADULESCENS: id adeō tē ōrātum adveniō ut animō aequō ignōscās mihi.
(740)  EUCLIO SENEX: Cūr id ausu's facere, ut id quod nōn tuum esset tangerēs?
(741)  LYCONIDES ADULESCENS: Quid vīs fierī? factum est illud: fierī īnfectum nōn potest.
(742)  LYCONIDES ADULESCENS: deōs crēdō voluisse; nam nī vellent, nōn fieret, sciō.
(743)  EUCLIO SENEX: At ego deōs crēdō voluisse ut apud mē tē in nervō ēnicem.
(744)  LYCONIDES ADULESCENS: Nē istūc dixīs. Quid tibi ergō meam mē invītō tāctiōst?
(745)  LYCONIDES ADULESCENS: Quia vīnī vitiō atque amōris fēcī. Homō audācissime,
(746)  EUCLIO SENEX: cum istācin tē ōrātiōne hūc ad mē adīre ausum, impudēns!
(747)  EUCLIO SENEX: nam sī istūc jūs est ut tū istūc excūsāre possiēs,
(748)  EUCLIO SENEX: lūcī clārō dēripiāmus aurum mātrōnis palam,
(749)  EUCLIO SENEX: post id sī prehēnsī sīmus, excūsēmus ēbriōs
(750)  EUCLIO SENEX: nōs fēcisse amōris causā. nimis vīlest vīnum atque amor,
(751)  EUCLIO SENEX: sī ēbriō atque amantī impūne facere quod lubeat licet.
(752)  LYCONIDES ADULESCENS: Quīn tibi ultrō supplicātum veniō ob stultitiam meam.
(753)  EUCLIO SENEX: Nōn mī hominēs placent quī quandō male fēcērunt pūrigant.
(754)  EUCLIO SENEX: tū illam scībās nōn tuam esse: nōn attāctam oportuit.
(755)  LYCONIDES ADULESCENS: Ergō quia sum tangere ausus, hau causificor quīn eam
(756)  LYCONIDES ADULESCENS: ego habeam potissimum. Tūn habeās mē invītō meam?
(757)  LYCONIDES ADULESCENS: hau tē invītō postulō; sed meam esse oportēre arbitror.
(758)  LYCONIDES ADULESCENS: quīn tū jam inveniēs, inquam, meam illam esse oportēre, Eucliō.
(759)  EUCLIO SENEX: nisi refers. Quid tibi ego referam? Quod surripuistī meum.
(760)  EUCLIO SENEX: Jam quidem hercle tē ad praetōrem rapiam et tibi scrībam dicam,
(761)  LYCONIDES ADULESCENS: Surripuī ego tuum? unde? aut quid id est? Ita tē amābit Juppiter,
(762)  EUCLIO SENEX: ut tū nescīs. Nisi quidem tū mihi quid quaerās dīxerīs.
(763)  EUCLIO SENEX: Aulam aurī, inquam, tē reposcō, quam tū cōnfessu's mihi
(764)  EUCLIO SENEX: tē abstulisse. Neque edepol ego dīxī neque fēcī. Negās?
(765)  LYCONIDES ADULESCENS: Pernegō immō. nam neque ego aurum neque istaec aula quae siet
(766)  LYCONIDES ADULESCENS: scio nec nōvī. Illam, ex Silvānī lūcō quam abstulerās, cedo.
(767)  EUCLIO SENEX: ī, refer. dīmidiam tēcum potius partem dīvidam.
(768)  EUCLIO SENEX: tam etsī fūr mihi ēs, molestus nōn erō. ī vērō, refer.
(769)  LYCONIDES ADULESCENS: Sānus tū nōn ēs quī fūrem mē vocēs. ego tē, Eucliō,
(770)  LYCONIDES ADULESCENS: de aliā rē rescīvisse cēnsuī, quod ad mē attinet;
(771)  LYCONIDES ADULESCENS: magna est quam ego tēcum ōtiōsē, sī ōtium est, cupiō loquī.
(772)  EUCLIO SENEX: Dīc bonā fidē: tū id aurum nōn surripuistī? Bonā.
(773)  EUCLIO SENEX: Neque scīs id quī abstulerit? Istūc quoque bonā. Atque id sī sciēs
(774)  EUCLIO SENEX: quī abstulerit, mihi indicābis? Faciam. Neque partem tibi
(775)  EUCLIO SENEX: ab eō quisque est indipīscēs neque fūrem excipiēs? Ita.
(776)  EUCLIO SENEX: Quid sī fallis? Tum mē faciat quod vult magnus Juppiter.
(777)  EUCLIO SENEX: Sat habeō. age nunc loquere quid vīs. Sī mē nōvistī minus,
(778)  LYCONIDES ADULESCENS: genere quō sim gnātus: hic mihi est Megadōrus aunculus,
(779)  LYCONIDES ADULESCENS: meus fuit patēr Antimachus, ego vocor Lycōnidēs,
(780)  LYCONIDES ADULESCENS: māter est Eunomia. Nōvī genus. nunc quid vīs? id volō
(781)  EUCLIO SENEX: nōscere. Fīliam ex tē tu habēs. Immō eccillam domī.
(782)  LYCONIDES ADULESCENS: Eam tū dēspondistī, opīnor, meō aunculō. Omnem rem tenēs.
(783)  LYCONIDES ADULESCENS: Is mē nunc renūntiāre repudium jussit tibi.
(784)  EUCLIO SENEX: Repudium rēbus parātīs, exōrnātīs nūptiīs?
(785)  EUCLIO SENEX: ut illum dī immortālēs omnēs deaeque quantum est perduint,
(786)  EUCLIO SENEX: quem propter hodiē aurī tantum perdidī īnfēlīx, miser.
(787)  LYCONIDES ADULESCENS: Bonō animō ēs, bene dīce. nunc quae rēs tibi et gnātae tuae
(788)  LYCONIDES ADULESCENS: bene fēlīciterque vertat; ita dī faxint, inquitō.
(789)  EUCLIO SENEX: Ita dī faciant. Et mihi ita dī faciant. audī nūnciam.
(790)  LYCONIDES ADULESCENS: qui homo culpam admīsit in sē, nūllust tam parvī pretī,
(791)  LYCONIDES ADULESCENS: quīn pudeat, quīn pūrget sēsē. nunc tē obtestor, Eucliō,
(792)  LYCONIDES ADULESCENS: ut sī quid ego ergā tē imprūdēns peccāvī aut gnātam tuam,
(793)  LYCONIDES ADULESCENS: ut mī ignōscās eamque uxōrem mihi dēs, ut lēgēs jubent.
(794)  LYCONIDES ADULESCENS: ego mē injūriam fēcisse fīliae fateor tuae,
(795)  LYCONIDES ADULESCENS: Cereris vigiliīs, per vīnum atque impulsū adulēscentiae.
(796)  EUCLIO SENEX: Ei mihi, quod ego facinus ex tē audiō? Cūr ējulās,
(797)  LYCONIDES ADULESCENS: quem ego avum fēcī jam ut essēs fīliāī nūptiīs?
(798)  LYCONIDES ADULESCENS: nam tua gnāta peperit, decumō mēnse post: numerum cape;
(799)  LYCONIDES ADULESCENS: eā rē repudium remīsit aunculus causā meā.
(800)  LYCONIDES ADULESCENS: i intrō, exquaere, sitne ita ut ego praedīcō. Periī oppidō,
(801)  EUCLIO SENEX: ita mihi ad malum malae rēs plūrimae sē agglūtinant.
(802)  EUCLIO SENEX: ībō intrō, ut quid hujus vērum sit sciam. Jam tē sequor.
(803)  LYCONIDES ADULESCENS: haec propemodum jam esse in vadō salūtis rēs vidētur.
(804)  LYCONIDES ADULESCENS: nunc servum esse ubi dīcam meum Strobīlum nōn reperiō;
(805)  LYCONIDES ADULESCENS: nisi etiam hīc opperiar tamen paulisper; posteā intrō
(806)  LYCONIDES ADULESCENS: hunc subsequar. nunc interim spatium eī dabō exquīrendī
(807)  LYCONIDES ADULESCENS: meum factum ex gnātae pedisequā nūtrīce anū: ea rem nōvit.
(808y) === Akt V ===
(808x) == Szene V.i ==
(808)  STROBILUS SERVUS: Dī immortālēs, quibus et quantīs mē dōnātis gaudiīs.
(809)  STROBILUS SERVUS: quadrilībrem aulam aurō onustam habeō. quis mē est dītior?
(810)  STROBILUS SERVUS: quis mē Athēnīs nunc magis quisquam est homo cui dī sint propitiī?
(811)  LYCONIDES ADULESCENS: Certō enim ego vōcem hīc loquentis modo mī audīre vīsus sum. Hem,
(812)  STROBILUS SERVUS: erumne ego aspiciō meum? Videōn ego hunc servum meum?
(813)  STROBILUS SERVUS: Ipsus est. Haud alius est. Congrediar. Contollam gradum.
(814)  LYCONIDES ADULESCENS: crēdō ego illum, ut jussī, eampsē anum adiisse, hujus nūtrīcem virginis.
(816)  STROBILUS SERVUS: Quīn ego illī mē invēnisse dīcō hanc praedam atque ēloquor,
(817)  STROBILUS SERVUS: igitur ōrābō ut manū mē ēmittat. ībō atque ēloquar.
(818)  STROBILUS SERVUS: Repperī... Quid repperistī? Nōn quod puerī clāmitant
(819)  STROBILUS SERVUS: in fabā sē repperisse. Jamne autem, ut solēs? dēlūdis.
(820)  STROBILUS SERVUS: Ere, manē, ēloquar jam, auscultā. Age ergō loquere. Repperī hodiē,
(821)  STROBILUS SERVUS: ere, dīvitiās nimiās. Ubinam? Quadrilībrem, inquam, aulam aurī plēnam.
(822)  LYCONIDES ADULESCENS: Quod ego facinus audiō ex tē? Eucliōnī huic seni surripuī.
(823)  LYCONIDES ADULESCENS: ubi id est aurum? In arcā apud mē. nunc volo mē ēmittī manū.
(824)  LYCONIDES ADULESCENS: Egone tē ēmittam manū,
(825)  LYCONIDES ADULESCENS: scelerum cumulātissime?
(826)  STROBILUS SERVUS: Abī, ere, scio quam rem gerās.
(827)  STROBILUS SERVUS: lepidē hercle animum tuum temptāvī. jam ut ēriperēs apparābās:
(828)  STROBILUS SERVUS: quid facerēs, sī repperissem? Nōn potēs probāsse nūgās.
(829)  LYCONIDES ADULESCENS: ī, redde aurum. Reddam ego aurum? Redde, inquam, ut huic reddātur. Unde?
(830)  LYCONIDES ADULESCENS: Quod modo fassu's esse in arcā. Soleō hercle ego garrīre nūgās.
(831)  LYCONIDES ADULESCENS: Ita loquor. At scīn quō modō?
(832)  LYCONIDES ADULESCENS: Vel hercle ēnicā, numquam hinc ferēs ā mē
(835y) === Fragmenta ===
(835x) == Non. ==
(835)  STROBILUS SERVUS: prō illīs corcōtīs, strophiīs, sūmptū uxōriō
(836x) == Gel. N.a. ==
(836)  STROBILUS SERVUS: ut admemordit hominem
(837x) == Non. ==
(837)  EUCLIO SENEX: ego effodiēbam in diē dēnōs scrobēs.
(838x) == Non. ==
(838)  EUCLIO SENEX: nec noctū nec diū quiētus umquam servābam eam: nunc dormiam.
(839x) == Non. ==
(839)  EUCLIO SENEX: quī mī holera crūda pōnunt, hallec adduint.
