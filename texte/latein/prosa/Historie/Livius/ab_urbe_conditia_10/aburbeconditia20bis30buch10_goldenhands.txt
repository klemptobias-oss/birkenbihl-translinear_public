(1) ==== Buch 10 ====
(2) === Kapitel 47 ===
(3) = § 1 =
(4) exacto iam anno novi tribuni plebis magistratum inierant, iisque ipsis,
(5) quia vitio creati erant, quinque post dies alii suffecti. —
(6) = § 2 =
(7) lustrum conditum eo anno est a P. Cornelio Arvina, C.
(8) Marcio Rutilo censoribus; censa capitum milia ducenta sexaginta duo trecenta
(9) viginti unum.
(10) = § 3 =
(11) censores vicesimi sexti a primis censoribus, lustrum undevicesimum fuit. —
(12) eodem anno coronati primum ob res bello bene gestas ludos
(13) Romanos spectarunt palmaeque tum primum e Graecia more victoribus datae.
(14) —
(15) = § 4 =
(16) eodem anno ab aedilibus curulibus, qui eos ludos fecerunt, damnatis
(17) aliquot pecuariis via a Martis silice ad Bovillas perstrata est.
(18) consularia L. Papirius habuit;
(19) = § 5 =
(20) creavit consules Q. Fabium Maximi f. Gurgitem et D. Iunium
(21) Brutum Scaevam; ipse Papirius praetor factus.
(22) = § 6 =
(23) rebus laetus annus vix ad solacium unius mali, pestilentiae urentis
(24) simul urbem atque agros, suffecit; portentoque iam similis clades erat,
(25) et libri aditi, quinam finis aut quod remedium eius mali
(26) ab diis daretur.
(27) = § 7 =
(28) inventum in libris Aesculapium ab Epidauro Romam arcessendum. neque eo
(29) anno, quia bello occupati consules erant, quicquam de ea re
(30) actum, praeterquam quod unum diem Aesculapio supplicatio habita est.
(31) === periocha libri XI ===
(32) cum Fabius Gurges consul male adversus Samnites pugnasset et senatus
(33) de removendo eo ab exercitu ageret, Fabius Maximus pater deprecatus
(34) hanc filii ignominiam eo maxime senatum movit, quod iturum se
(35) filio legatum pollicitus est, idque praestitit. eius consiliis et opera
(36) filius consul adiutus caesis Samnitibus triumphavit; C. Pontium, imperatorem Samnitium,
(37) ductum in triumpho securi percussit. cum pestilentia civitas laboraret, missi
(38) legati, ut Aesculapi signum Romam ab Epidauro transferrent, anguem, qui
(39) se in navem eorum contulerat, in quo ipsum numen esse
(40) constabat, deportaverunt; eoque in insulam Tiberis egresso eodem loco aedes
(41) Aesculapio constituta est. L. Postumius consularis, quoniam, cum exercitui praeesset.
(42) opera, militum in agro suo mus erat, damatus et. pacem
(43) petentibus Samnitibus foedus quarto renovatus est. Curius Dentatus consul Samnitibus
(44) caesis et Sabinis, qui rebellaverant, victis et in deditionem acceptis
(45) bis in eodem magistratu triumphavit. coloniae deductae sunt Castrum, Sena,
(46) Hadria. triumviri capitales tunc primum creati sunt. censu acto lustrum
(47) conditum est: censa sunt civium capita (CCLXXII). plebs propter aes
(48) alienum post graves et longas seditiones ad ultimum secessit in
(49) Ianiculum, unde a Q. Hortensio dictator deducta est; isque in
(50) ipso magistratu decessit. res praeterea contra Vulsinienses gestas continet, item
(51) adversus Lucanos, contra quos auxilium Thurinis ferre placuerat.
(52) === periocha libri XII ===
(53) cum legati Romanorum a Gallis Senonibus interfecti essent, bello ob
(54) id Gallis indicto L. Caeciius praetor ab eis cum legionibus
(55) caesus est. cum a Tarentinis classic Romana, direpta esset duumviro,
(56) qui praeerat classi, occiso, legati ad eos a senatu, ut
(57) de his iniuriis quererentur, missi pulsati sunt. ob id bellum
(58) eis indictum est. Samnites defecerunt. adversus eos et Lucanos et
(59) Bruttios et Etruscos aliquot proeliis a conpluribus ducibus bene pugnatum
(60) est. Pyrrhus Epirotarum rex, ut auxilium Tarentinis ferret, in Italiam
(61) venit. cum in praesidium Reginorum legio Campana cum praefecto Decio
(62) Vibellio missa esset, occisis Reginis Regium occupavit.
(63) === periocha libri XIII ===
(64) Valerius Laevinus consul parum prospere adversus Pyrrhum pugnavit, elephantorum maxime
(65) inusitata facie territis militibus. post id proelium cum corpora Romanorum,
(66) qui in acie ceciderant, Pyrrhus inspiceret, omnia versa in hostem
(67) invenit. populabundus usque ad urbem Romanam processit. C. Fabricius missus
(68) ad eum a senatu, ut de redimendis captivis ageret, frustra,
(69) ut patriam desereret, a rege temptatus est. captivi sine pretio
(70) remissi sunt. Cineas legatus a Pyrrho ad senatum missus petiit,
(71) ut conponendae pacis causa rex in urbem reciperetur. de qua
(72) re cum ad frequentiorem senatum referri placuisset, Ap. Claudius, qui
(73) propter valetudinem oculorum iam diu consiliis publicis se abstinuerat, venit
(74) in curiam et sententia sua tenuit, ut id Pyrrho negaretur.
(75) Cn. Domitius censor primus ex plebe lustrum condidit: censa sunt
(76) civium capita (CCLXXXVII) CCXXII. iterum adversus Pyrrhum dubio eventu pugnatum
(77) est. cum Carthaginiensibus quarto foedus renovatum est. cum C. Fabricio
(78) consuli is, qui ad eum a Pyrrho transfugerat, polliceretur venenum
(79) se regi daturum, cum indicio ad regem remissus est. res
(80) praeterea contra Lucanos et Bruttios, Samnites et Etruscos prospere gestas
(81) continet.
(82) === periocha libri XIV ===
(83) Pyrrhus in Siciliam traiecit. cum inter alia prodigia fulmine deiectum
(84) esset in Capitolio Iovis signum, caput eus per haruspices inventum
(85) est. Curious Dentatus cum dilectum haberet, eius, qui citatus non
(86) responderat, bona primus vendidit; item Pyrrhum ex Sicilia in Italiam
(87) reversum vicit et Italia expulit. Fabricius censor P. Cornelium Rufinum
(88) consularem senatu movit, quod is decem argenti pondo facti haberet.
(89) lustro a censoribus condito censa sunt capita civium (CCLXXI) CCXXXIV.
(90) cum Ptolemaeo, Aegypti rege, societas iuncta est. Sextilia virgo Vestalis
(91) damnata incesti viva defossa est. coloniae deductae sunt Posidonia et
(92) Cosa. Carthaginiensium classis auxilio Tarentinis venit; quo facto ab his
(93) foedus violatum est. res praeterea contra Lucanos et Bruttios et
(94) Samnites feliciter gestas et Pyrrhi regis mortem coutinet.
(95) === periocha libri XV ===
(96) victis Tarentinis pax et libertas data est. legio Campana, quae
(97) Regium occupaverat, obsessa deditione facta securi percussa est. cum legatos
(98) Apolloniatium ad senatum missos quidam iuvenes pulsassent, dediti sunt Apolloniatibus.
(99) Picentibus victis pax data est. coloniae deductae Ariminum in Piceno,
(100) Beneventum in Samnio. tunc primum populus Romanus argento uti coepit.
(101) Umbri et Sallentini victi in deditionem accepti sunt. quaestorum numerus
(102) ampliatus est, ut essent octo.
(103) === periocha libri XVI ===
(104) Origo Carthaginiensium et primordia urbis eorum referuntur. contra quos et
(105) Hieronem, regem Syracusanorum, auxilium Mamertinis ferendum senatus censuit, cum de
(106) ea re inter suadentes, ut id fieret, dissuadentesque contentio fuisset;
(107) transgressisque tunc primum mare exercitibus Romania adversus Hieronem saepius bene
(108) pugnatum. petenti pax data est. lustrum a censoribus conditum: censa
(109) sunt civium capita (CCLXXXII) CCXXXIV. D. Iunius Brutus munus gladiatorium
(110) in honorem defuncti patris primus edidit. colonia Aesernia deducta est.
(111) res praeterea contra Poenos et Vulsinios prospere gestas continet.
(112) === periocha libri XVII ===
(113) Cn. Cornelius consul a classe Punica circumventus et per fraudem,
(114) velut in conloquium evocatus, captus est. C. Duillius consul adversus
(115) classem Poenorum prospere pugnavit primusque omnium Romanorum ducum navalis victoriae
(116) duxit triumphum. ob quam causam ei perpetuus quoque honos habitus
(117) est, ut revertenti a cena tibicine canente funale praeferretur. L.
(118) Cornelius consul in Sardinia et Corsica contra Sardos et Corsos
(119) et Hannonem, Poenorum ducem, feliciter pugnavit. Atilius Calatinus consul cum
(120) in locum a Poenis circumsessum temere exercitum duxisset, M. Calpurni
(121) tribuni militum virtute et opera evasit, qui cum trecentis militibus
(122) eruptione facta hostes in se converterat. Hannibal, dux Poenorum, victa
(123) classe, cui praefuerat, a militibus suis in crucem sublatus est.
(124) Atilius Regulus consul victims navali proelio Poenis in Africam traiecit.
(125) === periocha libri XVIII ===
(126) Atilius Regulus in Africa serpentem portentosae magnitudinis cum magna clade
(127) militum occidit et, cum aliquot proeliis bene adversus Carthaginienses pugnasset,
(128) successorque ei a senatu prospere bellum gerenti non mitteretur, id
(129) ipsum per litteras ad senatum missas questus eat, in quibus
(130) inter causas petendi successoris er at, quod agellus eius a
(131) mercennariis desertus esset. quaerente deinde fortuna, ut magnum utriusque casus
(132) exemplum in Regulo proderetur, arcessito a Carthaginiensibus Xanthippo, Lacedaemoniorum duce,
(133) victus proelio et captus est. res deinde a ducibus Romanis
(134) omnibus terra marique prospere gestas deformaverunt naufragia classium. Tib. Coruncanius
(135) primus ex plebe pontifex maximus creatus est P. Sempronius Sophus
(136) M’. Valerius Maximus censores, cum senatum legerent, sedecim senatu moverunt;
(137) lustrum condiderunt, quo censa sunt civium capita (CCXCVII) DCCXCVII. Regulus
(138) missus a Carthaginiensibus ad senatum, ut de pace et, si
(139) eam non posset impetrare, de commutandis captivis ageret, sed iure
(140) iurando adstrictus rediturum se Carthaginem, si commutari captivos non placuisset,
(141) utrumque negandi auctor senatui fuit et, cum fide custodita reversus
(142) esset, supplicio a Carthaginiensibus de eo sumpto periit.
(143) === periocha libri XIX ===
(144) Caecilius Metellus rebus adversus Poenos prospere gestis speciosum egit triumphum
(145) tredecim ducibus hostium et centum viginti elephantis in eo ductis.
(146) Claudius Pulcher consul contra auspicia profectus iussit mergi pullos, qui
(147) cibari nolebant; infeliciter adversus Carthaginienses classe pugnavit et revocatus a
(148) senatu iussusque dictatorem dicere, Claudium Gliciam dixit, sortis ultimae hominem,
(149) qui coactus abdicare se magistratu postea ludos praetextatus spectavit. A.
(150) Atilius Calatinus primus dictator extra Italiam exercitum duxit. commutatio captivorum
(151) cum Poenis facta est. coloniae deductae sunt Fregenae, in agro
(152) Sallentino Brundisium. lustrum a censoribus conditum est. censa sunt civium
(153) capita (CCXLI) CCXII. Claudia, soror P. Claudi, qui contemptis auspiciis
(154) male pugnaverat, a ludis revertens cum turba premeretur, dixit “utinam
(155) frater meus viveret et iterum classem duceret.” ob eam causam
(156) multa ei dicta est. duo praetores tunc primum creati sunt.
(157) Caecilius Metellus pontifex maximus A. Postumium consulem, quoniam idem et
(158) flamen Martialis erat, cum is ad bellum gerendum proficisci vellet,
(159) in urbe tenuit nec passus est a sacris recedere. rebus
(160) adversus Poenos a pluribus ducibus prospere gestis summam victoriae C.
(161) Lutatius consul victa ad Aegates insulas classe Poenorum imposuit. petentibus
(162) Carthaginiensibus pax data est. cum templum Vestae arderet, Caecilius Metellus
(163) pontifex maximus ex incendio sacra rapuit. duae tribus adiectae sunt,
(164) Velina et Quirina.
(165) === periocha libri XX ===
(166) Falisci cum rebellussent, sexto die perdomiti in deditionem venerunt. Spoletium
(167) colonia deducta eat. adversus Ligures tunc primum exercitus promotus est.
(168) Sardi et Corsi, oum rebellaisent, subacti sunt. Tuccia virgo Vestalis
(169) incesti damnata est. bellum Illyriai propter unum ex legatis, qui
(170) ad eol misai erant, occisum indictum est, subactique in deditionem
(171) venerunt. praetorum numerus ampliatus est, ut essent quattuor. Galli Transalpini,
(172) qui in Italiam inruperant, caesi sunt. eo bello populum Romanum
(173) sui Latinique nominis octingenta milia armatorum habuisse Fabiu dicit. exercitibus
(174) Romanis tunc primum trans Padum ductis Galli Insubres aliquot proeliis
(175) fusi in deditionem venerunt. M. Claudius Marcellus consul occiso Gallorum
(176) Insubrium duce Virdomaro opima spolia rettulit. Histri subacti sunt. item
(177) llyrii, cum rebellassent, domiti in deditionem venerunt. lustrum a censoribus
(178) ter conditum est; primo lustro censa sunt civium capita (CCLXX)
(179) DCCXIII * *. libertini in quattuor tribus redacti sunt, cum
(180) antea dispersi per omnes fuissent, Esquilinam, Palatinam, Suburanam, Collinam. C.
(181) Flaminius censor viam Flaminiar muniit et circum Flsminium exstruxit. coloniae
(182) deductae aunt in agro de Gallis capto Placentia et Cremona.
(183) Index notarum.
(184) = § 2 =
(185) V
(186) = Veronensis saec. V. M =
(187) Mediceus saec. XI. C
(188) = Colbertinus saec. XI. P =
(189) Parisiensis saec. X. P. = Puteanus saec. VI (ab ius
(190) avidissima lib. XXI c. 20, 8 ad copias partim c.
(191) 21, 13 servatus, a salute c. 41, 13 denuo incipiens).
(192) F = Floriacensis saec. X. U
(193) = Upsaliensis saec. X. R =
(194) Romanus saec. XI. D
(195) = Dominicanus saec. XII. L vel Leid. =
(196) Leidensis saec. XII. Vorm.
(197) = Vormacensis. H vel Harl. =
(198) Harleianus prior saec. X (XI?) Klock.
(199) = cod. Klockianus. Lov.=
(200) codices Loveliani. ς = codices recentes (vel omnes vel singuli)
(201) vel editiones veteres. Vulg.
(202) = lectio vulgata. Ald.=
(203) Aldus. Alsch.= Alschefski. Crév.
(204) = Crévier. Drak.=
(205) Drakenborch. Duk.
(206) = Duker. Frob. 1=
(207) ed. Frobeniana 1531. Frob. 2
(208) = ed. Frobeniana 1535. Glar.=
(209) Glareanus. Gron.= J. Fr. Gronov. J. Gron.
(210) = Jacob Gronov. Madv. =
(211) Madvig. Mog.= ed. Moguntina. HJM
(212) = H . J. Müller. Rhen.=
(213) Rhenanus Sig. vel Sigon.
(214) = Sigonius. Weiss. vel Weissenb.=
(215) Weissenborn. Wesenb. = Wesenberg.
(216) === periocha libri XXI ===
(217) initia belli Punici secundi referuntur et Hannibalis, ducis Poenorum, contra
(218) foedus per Hiberum flumen transitus; a quo Saguntinum, sociorum populi
(219) Romani, civitas obsessa octavo mense capta est. de quibus iniuriis
(220) missi legati ad Carthaginienses, qui quererentur. cum satis facere nollent,
(221) bellum eis indictum est. Hannibal superato Pyrenaeo saltu per Gallias
(222) fusis Volcis, qui obsistere conati erant ei, ad Alpes venit
(223) et laborioso per eas transitu, cum montanos quoque Gallos obvios
(224) aliquot proeliis repulisset, descendit in Italiam et ad Ticinum flumen
(225) Romanos equestri proelio fudit; in quo vulneratum P. Cornelium Scipionem
(226) protexit filius, qui Africani postea nomen accepit. iterumque exercitu Romano
(227) ad flumen Trebiam fuso Hannibal Apenninum quoque per magnam vexationem
(228) militum propter vim tempestatium transiit. Cn. Cornelius Scipio in Hispania
(229) contra Poenos prospere pugnavit duce hostium Magone capto.
