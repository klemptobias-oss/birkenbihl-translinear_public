(1) ==== Buch 5 ====
(2) === Liber Quintus ===
(3) === Kapitel 1 ===
(4) === Kapitel 2 ===
(5) = § 3 =
(6) nihil esse tam regale quam explanationem aequitatis, in qua iuris
(7) erat interpretatio, quod ius privati petere solebant a regibus, ob
(8) easque causas agri arvi et arbusti et pascui lati atque
(9) uberes definiebantur, qui essent regii colerenturque sine regum opera et
(10) labore, ut eos nulla privati negotii cura a populorum rebus
(11) abduceret. Nec vero quisquam privatus erat disceptator aut arbiter litis,
(12) sed omnia conficiebantur iudiciis regiis. Et mihi quidem videtur Numa
(13) noster maxime tenuisse hunc morem veterem Graeciae regum. Nam ceteri,
(14) etsi hoc quoque munere fungebantur, magnam tamen partem bella gesserunt
(15) et eorum iura coluerunt; illa autem diuturna pax Numae mater
(16) huic urbi iuris et religionis fuit, qui legum etiam scriptor
(17) fuisset, quas scitis extare, quod quidem huius civis proprium, de
(18) quo agimus
(19) === Kapitel 3 ===
(20) [Zitat Anfang]
(21) sed tamen ut bono patri familias colendi, aedificandi, ratiocinandi quidam usus opus est.
(22) [Zitat Ende]
(23) [Quelle Anfang] Non. 497M [Quelle Ende]
(24) = § 5 =
(25) radicum seminumque cognoscere num te offendet? M. Nihil, si modo
(26) opus extabit. S. Num id studium censes esse vilici? M.
(27) Minime; quippe cum agri culturam saepissime opera deficiat. S. Ergo,
(28) ut vilicus naturam agri novit, dispensator litteras scit, uterque autem
(29) se a scientiae delectatione ad efficiendi utilitatem refert, sic noster
(30) hic rector studuerit sane iuri et legibus cognoscendis, fontis quidem
(31) earum utique perspexerit, sed se responsitando et lectitando et scriptitando
(32) ne impediat, ut quasi dispensare rem publicam et in ea
(33) quodam modo vilicare possit, summi iuris peritissimus, sine quo iustus
(34) esse nemo potest, civilis non inperitus, sed ita, ut astrorum
(35) gubernator, physicorum medicus; uterque enim illis ad artem suam utitur,
(36) sed se a suo munere non inpedit. Illud autem videbit
(37) hic vir
(38) === Kapitel 4 ===
(39) = § 6 =
(40) civitatibus, in quibus expetunt laudem optumi et decus, ignominiam fugiunt
(41) ac dedecus. Nec vero tam metu poenaque terrentur, quae est
(42) constituta legibus, quam verecundia, quam natura homini dedit quasi quendam
(43) vituperationis non iniustae timorem. Hanc ille rector rerum publicarum auxit
(44) opinionibus perfecitque institutis et disciplinis, ut pudor civis non minus
(45) a delictis arceret quam metus. Atque haec quidem ad laudem
(46) pertinent, quae dici latius uberiusque potuerunt.
(47) === Kapitel 5 ===
(48) = § 7 =
(49) Ad vitam autem usumque vivendi ea discripta ratio est iustis
(50) nuptiis, legitimis liberis, sanctis penatium deorum Larumque familiarium sedibus, ut
(51) omnes et communibus commodis et suis uterentur, nec bene vivi
(52) sine bona re publica posset nec esse quicquam civitate bene
(53) constituta beatius. Quocirca permirum mihi videri solet, quae sit tanta
(54) doc
(55) === Kapitel 6 ===
(56) [Zitat Anfang]
(57) Ut enim gubernatori cursus secundus, medico salus, imperatori victoria, sic huic moderatori rei publicae beata civium vita proposita est, ut opibus firma, copiis locuples, gloria ampla, virtute honesta sit; huius enim operis maximi inter homines atque optimi illum esse perfectorem volo.
(58) [Zitat Ende]
(59) [Quelle Anfang] Cic. Att. 8.11.1 [Quelle Ende]
(60) [Zitat Anfang]
(61) Et ubi est, quod et vestrae litterae illum laudant patriae rectorem, qui populi utilitati magis consulat quam voluntati?
(62) [Zitat Ende]
(63) [Quelle Anfang] August. epist. 104.7 [Quelle Ende]
(64) === Kapitel 7 ===
(65) [Zitat Anfang]
(66) alendum esse gloria maiores suos multa mira atque praeclara gloriae cupiditate fecisse.
(67) [Zitat Ende]
(68) [Quelle Anfang] August. C.D. 5.13 [Quelle Ende]
(69) [Zitat Anfang]
(70) principem civitatis gloria esse alendum, et tam diu stare rem publicam, quam diu ab omnibus honor principi exhiberetur.
(71) [Zitat Ende]
(72) [Quelle Anfang] P.Pictav. Bibl. Lugd. 22.824 [Quelle Ende]
(73) [Zitat Anfang]
(74) Tum virtute, labore, industria tueretur summi viri indolem, nisi nimis animose ferox natura illum nescio quo
(75) [Zitat Ende]
(76) [Quelle Anfang] Non. 233M [Quelle Ende]
(77) [Zitat Anfang]
(78) quae virtus fortitudo vocatur, in qua est magnitudo animi, mortis dolorisque magna contemptio.
(79) [Zitat Ende]
(80) [Quelle Anfang] Non. 201M [Quelle Ende]
(81) === Kapitel 8 ===
(82) [Zitat Anfang]
(83) Marcellus ut acer et pugnax, Maximus ut consideratus et lentus.
(84) [Zitat Ende]
(85) [Quelle Anfang] Non. 337M [Quelle Ende]
(86) [Zitat Anfang]
(87) orbi terrarum comprehensos
(88) [Zitat Ende]
(89) [Quelle Anfang] Char. GL 1.139K [Quelle Ende]
(90) [Zitat Anfang]
(91) quod molestiis senectutis suae vestras familias impertire posset.
(92) [Zitat Ende]
(93) [Quelle Anfang] Non. 37M [Quelle Ende]
(94) === Kapitel 9 ===
(95) [Zitat Anfang]
(96) ut Menelao Laconi quaedam fuit suaviloquens iucunditas breviloquentiam in dicendo colat.
(97) [Zitat Ende]
(98) [Quelle Anfang] Gel. N.A. 12.2.6sq. [Quelle Ende]
(99) [Zitat Anfang]
(100) Cumque nihil tam incorruptum esse debeat in re publica quam suffragium, quam sententia, non intellego, cur, qui ea pecunia corruperit, poena dignus sit, qui eloquentia, laudem etiam ferat. Mihi quidem hoc plus mali facere videtur, qui oratione, quam qui pretio iudicem corrumpit, quod pecunia corrumpere pudentem nemo potest, dicendo potest.
(101) [Zitat Ende]
(102) [Quelle Anfang] Amm. Marc. 30.4.10 [Quelle Ende]
(103) [Zitat Anfang]
(104) Quae cum Scipio dixisset, admodum probans Mummius; erat enim odio †quorum rhetorum inbutus
(105) [Zitat Ende]
(106) [Quelle Anfang] Non. 521M [Quelle Ende]
(107) [Zitat Anfang]
(108) tum in optimam segetem praeclara essent sparsa semina.
(109) [Zitat Ende]
(110) [Quelle Anfang] C. anon. Verg. G. I, 2.348 Bandin. [Quelle Ende]
