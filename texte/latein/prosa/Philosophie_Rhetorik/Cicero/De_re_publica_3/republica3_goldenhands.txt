(1) ==== Buch 3 ====
(2) === Liber Tertius ===
(3) === Kapitel 2 ===
(4) = § 3 =
(5) et vehiculis tarditati, eademque cum accepisset homines inconditis vocibus inchoatum
(6) quiddam et confusum sonantes, incidit has et distinxit in partis
(7) et ut signa quaedam sic verba rebus inpressit hominesque antea
(8) dissociatos iucundissimo inter se sermonis vinclo conligavit. A simili etiam
(9) mente vocis, qui videbantur infiniti, soni paucis notis inventis sunt
(10) omnes signati et expressi, quibus et conloquia cum absentibus et
(11) indicia voluntatum et monumenta rerum praeteritarum tenerentur. Accessit eo numerus,
(12) res cum ad vitam necessaria, tum una inmutabilis et aeterna;
(13) quae prima inpulit etiam, ut suspiceremus in caelum nec frustra
(14) siderum motus intueremur dinumerationibusque noctium ac die rum
(15) === Kapitel 3 ===
(16) = § 4 =
(17) quorum animi altius se extulerunt et aliquid dignum dono, ut
(18) ante dixi, deorum aut efficere aut excogitare potuerunt. Quare sint
(19) nobis isti, qui de ratione vivendi disserunt, magni homines, ut
(20) sunt, sint eruditi, sint veritatis et virtutis magistri, dum modo
(21) sit haec quaedam, sive a viris in rerum publicarum varietate
(22) versatis inventa sive etiam in istorum otio ac litteris tractata
(23) res, sicut est, minime quidem contemnenda, ratio civilis et disciplina
(24) populorum, quae perficit in bonis ingeniis, id quod iam persaepe
(25) perfecit, ut incredibilis quaedam et divina virtus exsisteret.
(26) = § 5 =
(27) Quodsi quis ad ea instrumenta animi, quae natura quaeque civilibus
(28) institutis habuit, adiungendam sibi etiam doctrinam et uberiorem rerum cognitionem
(29) putavit, ut ii ipsi, qui in horum librorum disputatione versantur,
(30) nemo est, quin eos anteferre omnibus debeat. Quid enim potest
(31) esse praeclarius, quam cum rerum magnarum tractatio atque usus cum
(32) illarum artium studiis et cognitione coniungitur? aut quid P. Scipione,
(33) quid C. Laelio, quid L. Philo perfectius cogitari potest? qui,
(34) ne quid praetermitterent, quod ad summam laudem clarorum virorum pertineret,
(35) ad domesticum maiorumque morem etiam hanc a Socrate adventiciam doctrinam
(36) adhibuerunt.
(37) = § 6 =
(38) Quare qui utrumque voluit et potuit, id est ut cum
(39) maiorum institutis, tum doctrina se instrueret, ad laudem hunc omnia
(40) consecutum puto. Sin altera est utra via prudentiae deligenda, tamen,
(41) etiamsi cui videbitur illa in optimis studiis et artibus quieta
(42) vitae ratio beatior, haec civilis laudabilior est certe et inlustrior,
(43) ex qua vita sic summi viri ornantur, ut vel M'.
(44) Curius,
(45) [Zitat Anfang]
(46) Quem nemo ferro potuit superare nec auro,
(47) [Zitat Ende]
(48) vel
(49) === Kapitel 4 ===
(50) = § 7 =
(51) fuisse sapientiam, tamen hoc in ratione utriusque generis interfuit, quod
(52) illi verbis et artibus aluerunt naturae principia, hi autem institutis
(53) et legibus. Pluris vero haec tulit una civitas, si minus
(54) sapientis, quoniam id nomen illi tam restricte tenent, at certe
(55) summa laude dignos, quoniam sapientium praecepta et inventa coluerunt. Atque
(56) etiam, quot et sunt laudandae civitates et fuerunt, quoniam id
(57) est in rerum natura longe maximi consilii, constituere eam rem
(58) publicam, quae possit esse diuturna, si singulos numeremus in singulas,
(59) quanta iam reperiatur virorum excellentium multitudo! Quodsi aut Italiae Latium
(60) aut eiusdem Sabinam aut Volscam gentem, si Samnium, si Etruriam,
(61) si magnam illam Graeciam conlustrare animo voluerimus, si deinde Assyrios,
(62) si Persas, si Poenos, si haec
(63) === Kapitel 5 ===
(64) = § 8 =
(65) cati. Et Philus: Praeclaram vero causam ad me defertis, cum
(66) me improbitatis patrocinium suscipere voltis. Atqui id tibi, inquit Laelius,
(67) verendum est, si ea dixeris, quae contra iustitiam dici solent,
(68) ne sic etiam sentire videare, cum et ipse sis quasi
(69) unicum exemplum antiquae probitatis et fidei neque sit ignota consuetudo
(70) tua contrarias in partis disserendi, quod ita facillume verum inveniri
(71) putes. Et Philus: Heia vero, inquit, geram morem vobis et
(72) me oblinam sciens; quod quoniam, qui aurum quaerunt, non putant
(73) sibi recusandum, nos, cum iustitiam quaeramus, rem multo omni auro
(74) cariorem, nullam profecto molestiam fugere debemus. Atque utinam, quem ad
(75) modum oratione sum usurus aliena, sic mihi ore uti liceret
(76) alieno! Nunc ea dicenda sunt L. Furio Philo, quae Carneades,
(77) Graecus homo et consuetus, quod commodum esset, verbis
(78) [Zitat Anfang]
(79) ut Carneadi respondeatis, qui saepe optimas causas ingenii calumnia ludificari solet.
(80) [Zitat Ende]
(81) [Quelle Anfang] Non. 263M [Quelle Ende]
(82) === Kapitel 7 ===
(83) [Zitat Anfang]
(84) Iustitia foras spectat et proiecta tota est atque eminet.
(85) [Zitat Ende]
(86) [Quelle Anfang] Non. 373M [Quelle Ende]
(87) [Zitat Anfang]
(88) Quae virtus praeter ceteras totam se ad alienas porrigit utilitatis atque explicat.
(89) [Zitat Ende]
(90) [Quelle Anfang] Non. 299M [Quelle Ende]
(91) === Kapitel 8 ===
(92) = § 12 =
(93) et reperiret et tueretur, alter autem de ipsa iustitia quattuor
(94) implevit sane grandis libros. Nam ab Chrysippo nihil magnum nec
(95) magnificum desideravi, qui suo quodam more loquitur, ut omnia verborum
(96) momentis, non rerum ponderibus examinet. Illorum fuit heroum eam virtutem,
(97) quae est una, si modo est, maxime munifica et liberalis,
(98) et quae omnis magis quam sepse diligit, aliis nata potius
(99) quam sibi, excitare iacentem et in illo divino solio non
(100) longe a sapientia conlocare.
(101) = § 13 =
(102) Nec vero illis aut voluntas defuit (quae enim iis scribendi
(103) alia causa aut quod omnino consilium fuit?) aut ingenium, quo
(104) omnibus praestiterunt; sed eorum et voluntatem et copiam causa vicit.
(105) Ius enim, de quo quaerimus, civile est aliquod, naturale nullum;
(106) nam si esset, ut calida et frigida, ut amara et
(107) dulcia, sic essent iusta et iniusta eadem omnibus.
(108) === Kapitel 9 ===
(109) = § 14 =
(110) Nunc autem, si quis illo Pacuviano 'invehens alitum anguium curru'
(111) multas et varias gentis et urbes despicere et oculis conlustrare
(112) possit, videat primum in illa incorrupta maxime gente Aegyptiorum, quae
(113) plurimorum saeculorum et eventorum memoriam litteris continet, bovem quendam putari
(114) deum, quem Apim Aegyptii nominant, multaque alia portenta apud eosdem
(115) et cuiusque generis beluas numero consecratas deorum; deinde Graeciae, sicut
(116) apud nos, delubra magnifica humanis consecrata simulacris, quae Persae nefaria
(117) putaverunt; eamque unam ob causam Xerses inflammari Atheniensium fana iussisse
(118) dicitur, quod deos, quorum domus esset omnis hic mundus, inclusos
(119) parietibus contineri nefas esse duceret.
(120) = § 15 =
(121) Post autem cum Persis et Philippus, qui cogitavit, et Alexander,
(122) qui gessit, hanc bellandi causam inferebat, quod vellet Graeciae fana
(123) poenire; quae ne reficienda quidem Graii putaverunt, ut esset posteris
(124) ante os documentum Persarum sceleris sempiternum. Quam multi, ut Tauri
(125) in Axino, ut rex Aegypti Busiris, ut Galli, ut Poeni,
(126) homines immolare et pium et dis immortalibus gratissumum esse duxerunt!
(127) Vitae vero instituta sic distant, ut Cretes et Aetoli latrocinari
(128) honestum putent, Lacedaemonii suos omnes agros esse dictitarint, quos spiculo
(129) possent attingere. Athenienses iurare etiam publice solebant omnem suam esse
(130) terram, quae oleam frugesve ferret; Galli turpe esse ducunt frumentum
(131) manu quaerere, itaque armati alienos agros demetunt;
(132) = § 16 =
(133) nos vero iustissimi homines, qui Transalpinas gentis oleam et vitem
(134) serere non sinimus, quo pluris sint nostra oliveta nostraeque vineae;
(135) quod cum faciamus, prudenter facere dicimur, iuste non dicimur, ut
(136) intellegatis discrepare ab aequitate sapientiam. Lycurgus autem, ille legum optumarum
(137) et aequissumi iuris inventor, agros locupletium plebi ut servitio colendos
(138) dedit.
(139) === Kapitel 10 ===
(140) = § 17 =
(141) Genera vero si velim iuris, institutorum, morum consuetudinumque describere, non
(142) modo in tot gentibus varia, sed in una urbe, vel
(143) in hac ipsa, milliens mutata demonstrem, ut hic iuris noster
(144) interpres alia nunc Manilius iura dicat esse de mulierum legatis
(145) et hereditatibus, alia solitus sit adulescens dicere nondum Voconia lege
(146) lata; quae quidem ipsa lex utilitatis virorum gratia rogata in
(147) mulieres plena est iniuriae. Cur enim pecuniam non habeat mulier?
(148) cur virgini Vestali sit heres, non sit matri suae? cur
(149) autem, si pecuniae modus statuendus fuit feminis, P. Crassi filia
(150) posset habere, si unica patri esset, aeris milliens salva lege,
(151) mea triciens non posset
(152) === Kapitel 11 ===
(153) = § 18 =
(154) sanxisset iura nobis, et omnes isdem et iidem non alias
(155) aliis uterentur. Quaero autem, si iusti hominis et si boni
(156) est viri parere legibus, quibus? an quaecumque erunt? At nec
(157) inconstantiam virtus recipit, nec varietatem natura patitur, legesque poena, non
(158) iustitia nostra comprobantur; nihil habet igitur naturale ius; ex quo
(159) illud efficitur, ne iustos quidem esse natura. An vero in
(160) legibus varietatem esse dicunt, natura autem viros bonos eam iustitiam
(161) sequi, quae sit, non eam, quae putetur? esse enim hoc
(162) boni viri et iusti, tribuere id cuique, quod sit quoque
(163) dignum.
(164) = § 19 =
(165) Ecquid ergo primum mutis tribuemus beluis? non enim mediocres viri,
(166) sed maxumi et docti, Pythagoras et Empedocles, unam omnium animantium
(167) condicionem iuris esse denuntiant clamantque inexpiabilis poenas impendere iis, a
(168) quibus violatum sit animal. Scelus est igitur nocere bestiae, quod
(169) scelus qui velit
(170) === Kapitel 13 ===
(171) = § 23 =
(172) Sunt enim omnes, qui in populum vitae necisque potestatem habent,
(173) tyranni, sed se Iovis optimi nomine malunt reges vocari. Cum
(174) autem certi propter divitias aut genus aut aliquas opes rem
(175) publicam tenent, est factio, sed vocantur illi optimates. Si vero
(176) populus plurimum potest omniaque eius arbitrio reguntur, dicitur illa libertas,
(177) est vero licentia. Sed cum alius alium timet, et homo
(178) hominem et ordo ordinem, tum quia sibi nemo confidit, quasi
(179) pactio fit inter populum et potentis; ex quo existit id,
(180) quod Scipio laudabat, coniunctum civitatis genus; etenim iustitiae non natura
(181) nec voluntas, sed inbecillitas mater est. Nam cum de tribus
(182) unum est optandum, aut facere iniuriam nec accipere aut et
(183) facere et accipere aut neutrum, optimum est facere, impune si
(184) possis, secundum nec facere nec pati, miserrimum digladiari semper tum
(185) faciendis, tum accipiendis iniuriis. Ita qui primum illud adsequi
(186) === Kapitel 14 ===
(187) [Zitat Anfang]
(188) Nam cum quaereretur ex eo, quo scelere inpulsus mare haberet infestum uno myoparone, 'Eodem', inquit, 'quo tu orbem terrae.'
(189) [Zitat Ende]
(190) [Quelle Anfang] Non. 125M,318M,534M [Quelle Ende]
(191) === Kapitel 15 ===
(192) = § 24 =
(193) omni tote. Sapientia iubet aug er e opes, amplificare divitias,
(194) proferre finis (unde enim esset illa la us in summo
(195) rum imperatoru m inci sa monim en tis: finis imperii
(196) propagavit, nisi aliquid de alieno accessisset?), imperare quam plurimis, frui
(197) voluptatibus, pollere, regnare, dominari; iustitia autem praecipit parcere omnibus, consulere
(198) generi hominum, suum cuique reddere, s acra, publica, alie na
(199) non tangere. Quid igitur efficitur, si sapientiae pareas? divitiae, potestates,
(200) opes, honores, imperia, regna vel privatis vel populis. Sed quoniam
(201) de re publica loquimur, sunt inlustriora, quae publice fiunt, quoniamque
(202) eadem est ratio iuris in utroque, de populi sapientia dicendum
(203) puto. Ut iam omittam alios, noster hic populus, quem Africanus
(204) hesterno sermone a stirpe repetivit, cuius imperio iam orbis terrae
(205) tenetur, iustitia an sapientia est e minimo omnium maximus factus?
(206) = § 25 =
(207) praeter Arcadas et Atheniensis, qui, credo, timentes hoc interdictum iustitiae
(208) ne quando existeret, commenti sunt se de terra tamquam hos
(209) ex arvis musculos extitisse.
(210) === Kapitel 16 ===
(211) = § 26 =
(212) Ad haec illa dici solent primum ab iis, qui minime
(213) sunt in disserendo mali, qui in ea causa eo plus
(214) auctoritatis habent, quia, cum de viro bono quaeritur, quem apertum
(215) et simplicem volumus esse, non sunt in disputando vafri, non
(216) veteratores, non malitiosi; negant enim sapientem idcirco virum bonum esse,
(217) quod eum sua sponte ac per se bonitas et iustitia
(218) delectet, sed quod vacua metu, cura, sollicitudine, periculo vita bonorum
(219) virorum sit, contra autem improbis semper aliqui scrupus in animis
(220) haereat, semper iis ante oculos iudicia et supplicia versentur; nullum
(221) autem emolumentum esse, nullum iniustitia partum praemium tantum, semper ut
(222) timeas, semper ut adesse, semper ut impendere aliquam poenam putes,
(223) damna
(224) === Kapitel 17 ===
(225) [Zitat Anfang]
(226) Quaero, si duo sint, quorum alter optimus vir, aequissimus, summa iustitia, singulari fide, alter insigni scelere et audacia, et si in eo sit errore civitas, ut bonum illum virum sceleratum, facinorosum, nefarium putet, contra autem, qui sit improbissimus, existimet esse summa probitate ac fide, proque hac opinione omnium civium bonus ille vir vexetur, rapiatur, manus ei denique adferantur, effodiantur oculi, damnetur, vinciatur, uratur, exterminetur egeat,
(227) [Zitat Ende]
(228) [Quelle Anfang] Lactant. Div. Inst. 5.12.5 [Quelle Ende]
(229) [Zitat Anfang]
(230) postremo iure etiam optimo omnibus miserrimus esse videatur, contra autem ille improbus laudetur, colatur, ab omnibus diligatur, omnes ad eum honores, omnia imperia, omnes opes, omnes undique copiae conferantur, vir denique optimus omnium existimatione et dignissimus omni fortuna optima iudicetur, quis tandem erit tam demens, qui dubitet, utrum se esse malit?
(231) [Zitat Ende]
(232) === Kapitel 18 ===
(233) = § 28 =
(234) Quod in singulis, idem est in populis: nulla est tam
(235) stulta civitas, quae non iniuste imperare malit quam servire iuste.
(236) Nec vero longius abibo. Consul ego quaesivi, cum vos mihi
(237) essetis in consilio, de Numantino foedere. Quis ignorabat Q. Pompeium
(238) fecisse foedus, eadem in causa esse Mancinum? alter, vir optimus,
(239) etiam suasit rogationem me ex senatus consulto ferente, alter acerrime
(240) se defendit. Si pudor quaeritur, si probitas, si fides, Mancinus
(241) haec attulit, si ratio, consilium, prudentia, Pompeius antistat. Utrum
(242) === Kapitel 21 ===
(243) [Zitat Anfang]
(244) Non gravarer, Laeli, nisi et hos velle putarem et ipse cuperem te quoque aliquam partem huius nostri sermonis attingere, praesertim cum heri ipse dixeris te nobis etiam superfuturum. Verum id quidem fieri non potest; ne desis, omnes te rogamus.
(245) [Zitat Ende]
(246) [Quelle Anfang] Gel. N.A. 1.22.8 [Quelle Ende]
(247) [Zitat Anfang]
(248) sed iuventuti nostrae minime audiendus; quippe, si ita sensit, ut loquitur, est homo impurus; sin aliter, quod malo, oratio est tamen immanis.
(249) [Zitat Ende]
(250) [Quelle Anfang] Non. 323M, 324M [Quelle Ende]
(251) === Kapitel 22 ===
(252) [Zitat Anfang]
(253) Est quidem vera lex recta ratio naturae congruens, diffusa in omnes, constans, sempiterna, quae vocet ad officium iubendo, vetando a fraude deterreat; quae tamen neque probos frustra iubet aut vetat nec improbos iubendo aut vetando movet. Huic legi nec obrogari fas est neque derogari ex hac aliquid licet neque tota abrogari potest, nec vero aut per senatum aut per populum solvi hac lege possumus, neque est quaerendus explanator aut interpres eius alius, nec erit alia lex Romae, alia Athenis, alia nunc, alia posthac, sed et omnes gentes et omni tempore una lex et sempiterna et immutabilis continebit, unusque erit communis quasi magister et imperator omnium deus, ille legis huius inventor, disceptator, lator; cui qui non parebit, ipse se fugiet ac naturam hominis aspernatus hoc ipso luet maximas poenas, etiamsi cetera supplicia, quae putantur, effugerit.
(254) [Zitat Ende]
(255) [Quelle Anfang] Lactant. Div. Inst. 6.8.6 [Quelle Ende]
(256) === Kapitel 23 ===
(257) [Zitat Anfang]
(258) nullum bellum suscipi a civitate optima nisi aut pro fide aut pro salute.
(259) [Zitat Ende]
(260) [Quelle Anfang] August. C.D. 22.6 [Quelle Ende]
(261) [Zitat Anfang]
(262) Sed his poenis quas etiam stultissimi sentiunt, egestate, exilio, vinculis, verberibus, elabuntur saepe privati oblata mortis celeritate, civitatibus autem mors ipsa poena est, quae videtur a poena singulos vindicare; debet enim constituta sic esse civitas, ut aeterna sit. Itaque nullus interitus est rei publicae naturalis ut hominis, in quo mors non modo necessaria est, verum etiam optanda persaepe. Civitas autem cum tollitur, deletur, extinguitur, simile est quodam modo, ut parva magnis conferamus, ac si omnis hic mundus intereat et concidat.
(263) [Zitat Ende]
(264) [Zitat Anfang]
(265) Illa iniusta bella sunt, quae sunt sine causa suscepta. Nam extra ulciscendi aut propulsandorum hostium causam bellum geri iustum nullum potest.
(266) [Zitat Ende]
(267) [Quelle Anfang] Isid. Orig. 18.1.2sq. [Quelle Ende]
(268) [Zitat Anfang]
(269) Nullum bellum iustum habetur nisi denuntiatum, nisi indictum, nisi repetitis rebus.
(270) [Zitat Ende]
(271) [Quelle Anfang] Isid. Orig. 18.1.2sq. [Quelle Ende]
(272) [Zitat Anfang]
(273) Noster autem populus sociis defendendis terrarum iam omnium potitus est.
(274) [Zitat Ende]
(275) [Quelle Anfang] Non. 498M [Quelle Ende]
(276) === Kapitel 24 ===
(277) [Zitat Anfang]
(278) Cur igitur deus homini, animus imperat corpori, ratio libidini ceterisque vitiosis animi partibus?
(279) [Zitat Ende]
(280) [Quelle Anfang] August. C.D. 19.21 [Quelle Ende]
(281) === Kapitel 25 ===
(282) [Zitat Anfang]
(283) An non cernimus optimo cuique dominatum ab ipsa natura cum summa utilitate infirmorum datum? Cur igitur deus homini, animus imperat corpori, ratio libidini iracundiaeque et ceteris vitiosis eiusdem animi partibus?
(284) [Zitat Ende]
(285) [Quelle Anfang] August. c. Iul. 4.12.61 [Quelle Ende]
(286) [Zitat Anfang]
(287) Sed et imperandi et serviendi sunt dissimilitudines cognoscendae. Nam ut animus corpori dicitur imperare, dicitur etiam libidini, sed corpori ut rex civibus suis aut parens liberis, libidini autem ut servis dominus, quod eam coercet et frangit, sic regum, sic imperatorum, sic magistratuum, sic patrum, sic populorum imperia civibus sociisque praesunt ut corporibus animus, domini autem servos ita fatigant, ut optima pars animi, id est sapientia, eiusdem animi vitiosas imbecillasque partes, ut libidines, ut iracundias, ut perturbationes ceteras.
(288) [Zitat Ende]
(289) [Quelle Anfang] August. c. Iul. 4.12.61 [Quelle Ende]
(290) [Zitat Anfang]
(291) ut filiis imperari corporis membris propter oboediendi facilitatem, vitiosas vero animi partes ut servos asperiore imperio coerceri?
(292) [Zitat Ende]
(293) [Quelle Anfang] August. C.D. 14.23 [Quelle Ende]
(294) [Zitat Anfang]
(295) Est enim genus iniustae servitutis, cum ii sunt alterius, qui sui possunt esse; cum autem ii famulantur
(296) [Zitat Ende]
(297) [Quelle Anfang] Non. 109M [Quelle Ende]
(298) === Kapitel 27 ===
(299) [Zitat Anfang]
(300) in quibus adsentior sollicitam et periculosam iustitiam non esse sapientis.
(301) [Zitat Ende]
(302) [Quelle Anfang] Prisc. GL 2.399K [Quelle Ende]
(303) === Kapitel 28 ===
(304) [Zitat Anfang]
(305) Vult plane virtus honorem, nec est virtutis ulla alia merces . Quam tamen illa accipit facile, exigit non acerbe . Huic tu viro quas divitias obicies? quae imperia? quae regna? qui ista putat humana, sua bona divina iudicat . Sed si aut ingrati universi aut invidi multi aut inimici potentes suis virtutem praemiis spoliant, ne illa se multis solaciis oblectat maximeque suo decore se ipsa sustentat.
(306) [Zitat Ende]
(307) [Quelle Anfang] Lactant. Div. Inst. 5.18.4 [Quelle Ende]
(308) [Zitat Anfang]
(309) Quorum non corpora sunt in caelum elata; neque enim natura pateretur, ut id, quod esset e terra, nisi in terra maneret.
(310) [Zitat Ende]
(311) [Quelle Anfang] August. C.D. 22.4 [Quelle Ende]
(312) [Zitat Anfang]
(313) Numquam viri fortissimi fortitudinis, inpigritatis, patientiae
(314) [Zitat Ende]
(315) [Quelle Anfang] Non. 125M [Quelle Ende]
(316) [Zitat Anfang]
(317) Pyrrhi videlicet largitas Fabricio aut Samnitium copiae Curio defuerunt.
(318) [Zitat Ende]
(319) [Quelle Anfang] Non. 132M [Quelle Ende]
(320) [Zitat Anfang]
(321) Cuius etiam focum Cato ille noster, cum venerat ad se in Sabinos, ut ex ipso audiebamus, visere solebat, apud quem sedens ille Samnitium, quondam hostium, tum iam clientium suorum, dona repudiaverat.
(322) [Zitat Ende]
(323) [Quelle Anfang] Non. 522M,68M [Quelle Ende]
(324) === Kapitel 29 ===
(325) = § 41 =
(326) Asia Ti. Gracchus, perseveravit in civibus, sociorum nominisque Latini iura
(327) neglexit ac foedera. Quae si consuetudo ac licentia manare coeperit
(328) latius imperiumque nostrum ad vim a iure traduxerit, ut, qui
(329) adhuc voluntate nobis oboediunt, terrore teneantur, etsi nobis, qui id
(330) aetatis sumus, evigilatum fere est, tamen de posteris nostris et
(331) de illa immortalitate rei publicae sollicitor, quae poterat esse perpetua,
(332) si patriis viveretur institutis et moribus.
(333) === Kapitel 30 ===
(334) = § 42 =
(335) Quae cum dixisset Laelius, etsi omnes, qui aderant, significabant ab
(336) eo se esse admodum delectatos, tamen praeter ceteros Scipio quasi
(337) quodam gaudio elatus: Multas tu quidem, inquit, Laeli, saepe causas
(338) ita defendisti, ut ego non modo tecum Servium Galbam, collegam
(339) nostrum, quem tu, quoad vixit, omnibus anteponebas, verum ne Atticorum
(340) quidem oratorum quemquam aut sua vitate .
(341) [Zitat Anfang]
(342) duas sibi res, quo minus in vulgus et in foro diceret, confidentiam et vocem, defuisse
(343) [Zitat Ende]
(344) [Quelle Anfang] Non. 262M [Quelle Ende]
(345) [Zitat Anfang]
(346) inclusorum hominum gemitu mugiebat taurus.
(347) [Zitat Ende]
(348) [Quelle Anfang] Sch. Iuvenal. Sat. 6.480 [Quelle Ende]
(349) === Kapitel 31 ===
(350) = § 43 =
(351) reportare. Ergo illam rem populi, id est rem publicam, quis
(352) diceret tum, cum crudelitate unius oppressi essent universi, neque esset
(353) unum vinculum iuris nec consensus ac societas coetus, quod est
(354) populus? Atque hoc idem Syracusis. Urbs illa praeclara, quam ait
(355) Timaeus Graecarum maxumam, omnium autem esse pulcherrimam, arx visenda, portus
(356) usque in sinus oppidi et ad urbis crepidines infusi, viae
(357) latae, porticus, templa, muri nihilo magis efficiebant, Dionysio tenente ut
(358) esset illa res publica; nihil enim populi et unius erat
(359) populus ipse. Ergo ubi tyrannus est, ibi non vitiosam, ut
(360) heri dicebam, sed, ut nunc ratio cogit, dicendum est plane
(361) nullam esse rem publicam.
(362) === Kapitel 32 ===
(363) = § 44 =
(364) Praeclare quidem dicis, Laelius; etenim video iam, quo pergat oratio.
(365) S. Vides igitur ne illam quidem, quae tota sit in
(366) factionis potestate, posse vere dici rem publicam. L. Sic plane
(367) iudico. S. Et rectissime quidem iudicas; quae enim fuit tum
(368) Atheniensium res, cum post magnum illud Peloponnesiacum bellum triginta viri
(369) illi urbi iniustissime praefuerunt? num aut vetus gloria civitatis aut
(370) species praeclara oppidi aut theatrum, gymnasia, porticus aut propylaea nobilia
(371) aut arx aut admiranda opera Phidiae aut Piraeus ille magnificus
(372) rem publicam efficiebat? Minime vero, Laelius, quoniam quidem populi res
(373) non erat. S. Quid? cum decemviri Romae sine provocatione fuerunt
(374) tertio illo anno, cum vindicias amisisset ipsa libertas? L. Populi
(375) nulla res erat, immo vero id populus egit, ut rem
(376) suam recuperaret.
(377) === Kapitel 33 ===
(378) = § 45 =
(379) S. Venio nunc ad tertium genus illud, in quo esse
(380) videbuntur fortasse angustiae. Cum per populum agi dicuntur et esse
(381) in populi potestate omnia, cum, de quocumque volt, supplicium sumit
(382) multitudo, cum agunt, rapiunt, tenent, dissipant, quae volunt, pot esne
(383) tum, Laeli, negare rem esse illam p ublicam? cum populi
(384) sint omnia, quoniam quidem populi esse rem volumus rem publicam.
(385) Tum Laelius: Ac nullam quidem citius negav erim esse rem
(386) publicam, quam istam, quae tota ....... p.pu......... ni.s.ls.. ..... mo.....obis
(387) non placu it Syracusis fuisse rem publicam neq ue Agrigenti
(388) neq ue Athenis, cum es sent tyranni, ne c hic,
(389) cum decemviri; ne c video, qui magis in multitudinis dominatu
(390) rei publicae nomen appareat, quia primum mihi populus non est,
(391) ut tu optime definisti, Scipio, nisi qui consensu iuris continet
(392) ur, sed est tam tyrannus iste conventus, quam si esset
(393) unus, hoc etiam taetrior, quia nihil ista, quae populi speciem
(394) et nomen imitatur, immanius belua est. Nec vero convenit, cum
(395) furiosorum bona legibus in adgnatorum potestate sint, quod eorum iam
(396) === Kapitel 34 ===
(397) = § 46 =
(398) dici possint, cur illa sit res publica resque populi, quae
(399) sunt dicta de regno. Et multo etiam magis, inquit Mummius;
(400) nam in regem potius cadit domini similitudo, quod est unus;
(401) plur es vero boni in qua re publica rerum potientur,
(402) nihil poterit esse illa beatius. Sed tamen vel regnum malo
(403) quam liberum populum; id enim tibi restat genus vitiosissumae rei
(404) publicae tertium.
(405) === Kapitel 35 ===
(406) = § 47 =
(407) Hic Scipio: Adgnosco, inquit, tuum morem istum, Spuri, aversum a
(408) ratione populi; et quamquam potest id lenius ferri, quam tu
(409) soles ferre, tamen adsentior nullum esse de tribus his generibus,
(410) quod sit probandum minus. Illud tamen non adsentior tibi, praestare
(411) regi optimates; si enim sapientia est, quae gubernet rem publicam,
(412) quid tandem interest, haec in unone sit an in pluribus?
(413) Sed errore quodam fallimur ita disputando; cum enim optumates appellantur,
(414) nihil potest videri praestabilius; quid enim optumo melius cogitari potest?
(415) cum autem regis est facta mentio, occurrit animis rex etiam
(416) iniustus. Nos autem de iniusto rege nihil loquimur nunc, cum
(417) de ipsa regali re publica quaerimus. Quare cogitato Romulum aut
(418) Pompilium aut Tullium regem, fortasse non tam illius te rei
(419) publicae paenitebit.
(420) [Zitat Anfang]
(421) M. Quam igitur relinquis populari rei publicae laudem? S. Tum ille: Quid? tibi tandem, Spuri, Rhodiorum, apud quos nuper fuimus una, nullane videtur esse res publica? M. Mihi vero videtur, et minime quidem vituperanda. S. Recte dicis; sed, si meministi, omnes erant iidem tum de plebe, tum senatores vicissitudinesque habebant, quibus mensibus populari munere fungerentur, quibus senatorio; utrobique autem conventicium accipiebant, et in theatro et in curia res capitalis et reliquas omnis iudicabant iidem; tantum poterat tantique erat, quanti multitudo, senatus
(422) [Zitat Ende]
(423) ==== Buch ====
(424) === Libri III de Re Publica Fragmenta Incertae Sedis ===
(425) [Zitat Anfang]
(426) Est igitur quiddam turbulentum in hominibus singulis, quod vel exultat voluptate vel molestia frangitur.
(427) [Zitat Ende]
(428) [Quelle Anfang] Non. 301M [Quelle Ende]
(429) [Zitat Anfang]
(430) Sed ut ipsi †seu animum periclitentur sum vident, quid se putent esse facturos.
(431) [Zitat Ende]
(432) [Quelle Anfang] Non. 364M [Quelle Ende]
(433) [Zitat Anfang]
(434) Poeni primi mercaturis et mercibus suis avaritiam et magnificentiam et inexplebiles cupiditates omnium rerum inportaverunt in Graeciam.
(435) [Zitat Ende]
(436) [Quelle Anfang] Non. 431M [Quelle Ende]
(437) [Zitat Anfang]
(438) Sardanapallus ille vitiis multo quam nomine ipso deformior.
(439) [Zitat Ende]
(440) [Quelle Anfang] Sch. Iuvenal. Sat. 10.362 [Quelle Ende]
(441) [Zitat Anfang]
(442) nisi si quis Athonem pro monumento vult funditus efficere. Quis enim est Athos aut Olympus tantus?
(443) [Zitat Ende]
(444) [Quelle Anfang] Prisc. GL 2.255K [Quelle Ende]
